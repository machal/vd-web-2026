---
postID: 157
postTitle: 'Nově na školeních: dvoudenní balíčky s výhodnější cenou'
postUrlId: skoleni-balicky
postDateTime: 2020-01-27
excerpt: 'Zbrusu nové balíčky kurzů vám umožní absolvovat jednotlivé dny najednou nebo postupně. A ještě k tomu ušetřit.'
postStatus: Published
authorID: 1
sectionID: 1
category:
  - školení
  - skoleni
no_ads: true
include_rss: true
category_highlight: true
og_title: 'Nově na školeních: dvoudenní balíčky s výhodnější cenou'
og_description: 'Zbrusu nové balíčky kurzů vám umožní absolvovat jednotlivé dny najednou nebo postupně. A ještě k tomu ušetřit.'
og_type: article
---

# Nově na školeních: dvoudenní balíčky s výhodnější cenou

Zbrusu nové balíčky kurzů vám umožní absolvovat jednotlivé dny najednou nebo postupně. A ještě k tomu ušetřit.	

Na dvoudenní školení se ptáte celou dobu, kterou se organizací kurzů zabýváme. Vícedenní kurzy někdy dávají smysl – jsou témata, u kterých se za jeden den nedá jít tak do hloubky, jak by si zasloužila a jak u našich kurzů chceme.

[![Balíčky školení](https://www.vzhurudolu.cz/perch-content/admin/skoleni-balicky.png)](/kurzy#dvoudenni)

Měl jsem s tím ale trochu problém. Za prvé proto, že z vlastní zkušeností vím, že už z jednodenního školení účastník často dostane tolik informací, že je dost výzva je přetavit do praxe dřív než na ně zapomene. Dvoudenní je v tomhle daleko náročnější.

Za druhé proto, že dvoudenní kurzy představují velkou časovou i finanční bariéru, hlavně pro velkou část našich zákazníků, kteří si kurzy platí sami. Proto jsme zatím důsledně zůstávali u jednodenních kurzů.

Už před lety jsem ale vymyslel řešení, se kterým snad mohou být spokojení všichni. Chvíli trvalo se k němu dopracovat, protože jsme museli změnit koncepci školení ze Vzhůru dolů a zařídit vznik [nových kurzů](https://www.vzhurudolu.cz/blog/155-2020-2-nova-skoleni).

[![Školení ze Vzhůru dolů](https://www.vzhurudolu.cz/assets/img/content/photos/skoleni-rychlost-webu/foto_2.jpg)](/kurzy)

Dneska vám ale díky tomu můžu představit hned tři balíčky dvoudenních kurzů:

1. **[Kompletní rychlost webu](https://www.vzhurudolu.cz/kurzy/balicek-rychlost-webu)**  
(Rychlost načítání webu a optimalizace rychlosti v prohlížeči)
2. **[Kompletní JavaScript](https://www.vzhurudolu.cz/kurzy/balicek-kompletni-javascript)**  
(JS jako jazyk a nástroje jako Webpack, Karma…)
3. **[CSS a dokumentace komponent](https://www.vzhurudolu.cz/kurzy/balicek-css-dokumentace)**  
(Organizace CSS kódu a vývoj vlastního systému designu)

Pokud naše školení pozorně sledujete, budou vám povědomá. Nejde totiž o samostatná dvoudenní školení, ale o balíčky existujících jednodenních kurzů, které jsou vymyšlené tak, aby na sebe navazovaly.

## Různé možnosti absolvování kurzů a nižší cena k tomu

Balíčky dvoudenních školení jsou vymyšlené tak, abyste je mohli absolvovat různými způsoby:

1. Vybrat si jen jeden den.
2. Učit se dva dny v kuse.
3. Nejdříve první den a po pár měsících druhý.

Druhá a třetí možnost znamená, že si kurzy objednáte najednou, v rámci balíčku. To má ještě jednu výhodu – ušetříte.

Školení vás, v případě objednávky balíčku, **budou stát o 490 Kč bez DPH méně** než v případě objednávky samostatných kurzů. Můžete navíc uplatnit všechny ostatní slevy – například 10 % pro účastníky předchozích školení.

→ **Podívejte se na nabídku [dvoudenních balíčků kurzů](/kurzy#dvoudenni).**

Zdraví vás

Martin Michálek