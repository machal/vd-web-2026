---
postID: 140
postTitle: 'AMP pro e-mail: Je to venku. V Gmailu, Yahoo mailu, Outlook.com a Mail.ru'
postUrlId: amp-email-spusteni
postDateTime: 2019-03-27
excerpt: 'Hodně důležitá zpráva. Pro e-mail i pro AMP.'
postStatus: Published
authorID: 1
sectionID: 1
category:
  - newslettery
no_ads: true
include_rss: true
category_highlight: true
og_title: 'AMP pro e-mail: Je to venku. V Gmailu, Yahoo mailu, Outlook.com a Mail.ru'
og_description: 'Hodně důležitá zpráva. Pro e-mail i pro AMP.'
og_type: article
---

# AMP pro e-mail: Je to venku. V Gmailu, Yahoo mailu, Outlook.com a Mail.ru

[Počínaje včerejškem](https://blog.amp.dev/2019/03/26/building-the-future-of-email-with-amp/) je možné zobrazovat zprávy ve [formátu AMP](/prirucka/amp) v Gmailu. To ale není všechno, přidávají se i další tři důležití světoví provozovatelé freemailu:

<blockquote class="twitter-tweet"><p lang="en" dir="ltr">AMP is powering a brand new way to do email with realtime information & in-line actions. Starting today, email providers including Gmail, Yahoo, Outlook and <a href="https://t.co/Ixfs2ZNi4Q">https://t.co/Ixfs2ZNi4Q</a> are bringing <a href="https://twitter.com/hashtag/ampforemail?src=hash&ref_src=twsrc%5Etfw">#ampforemail</a> to their users.<br>Learn more: <a href="https://t.co/Paf17Ne6vg">https://t.co/Paf17Ne6vg</a> <a href="https://t.co/7ZYHLO4C9k">pic.twitter.com/7ZYHLO4C9k</a></p>— AMP Project (@AMPhtml) <a href="https://twitter.com/AMPhtml/status/1110578205034012678?ref_src=twsrc%5Etfw">March 26, 2019</a></blockquote>
<script async src="https://platform.twitter.com/widgets.js" charset="utf-8"></script> 

[Gmail](https://www.blog.google/products/gmail/take-action-and-stay-up-to-date-with-dynamic-email-in-gmail/) zatím nasazuje podporu jen pro webovou verzi na desktopu. Mobilní podpora bude následovat.

Každopádně – tohle je hodně důležitá zpráva. Pro e-mail i pro AMP. Že by konečně nastal ten začátek konce toho podivného přežitku devadesátých let – statických e-mailových zpráv?

V září 2018 jsem [na Lupě psal](https://www.lupa.cz/clanky/amp-nove-oblasti-vyuziti-a-co-instant-articles-a-apple-news/), že AMP v e-mailech se týká vzdálenější budoucnosti. Ta ale v dnešní době nastává dost rychle, že ano? 


## Jednoduché interakce přímo v e-mailu

Připomínám, že formát [AMP email](https://amp.dev/documentation/guides-and-tutorials.html?format=email) přidává možnost zcela dynamického chování zprávy (říkejme jí spíše malá aplikace v e-mailu) – interaktivity nebo třeba automatické aktualizace obsahu.

Možnosti využití jsou více než zajímavé, nejen pro prodej všeho možného, ale také z hlediska pohodlí uživatelů:

- Upozornění na komentáře z Google dokumentů už nemusí přicházet jako jednotlivé zprávy. Je možné všechny aktuální sesumírovat do jedné a uživateli umožnit je rovnou vyřešit z inboxu.
- V newsletteru s nabídkou hotelů je možné rovnou prohlédnout detail hotelu.
- Ve zprávě od Doodle lze přímo potvrdit konkrétní termín.

Sečteno, podtrženo: Znamená to přesun jednoduchých interakcí z webu přímo do místa, kam chodí upozornění, tedy do e-mailu. Tedy to, co se děje už jinde – v notifikačních centrech Androidu nebo iOS.


## Technikálie

Je to vlastně [jednoduché](https://amp.dev/documentation/guides-and-tutorials/learn/amp-email-format.html?format=email#adding-amp-to-existing-emails). AMP verze se pošle jako `text/x-amp-html` podobně jako HTML e-mail v rámci `multipart/alternative` MIME typu.

Myslím, že je čas začít [AMP pro e-maily](https://amp.dev/documentation/guides-and-tutorials.html?format=email) studovat a zkusit použít.

Další odkazy:

- [Úvod do AMP](https://www.lupa.cz/serialy/accelerated-mobile-pages-amp/?ic=serial-box&icc=title) v mém seriálu na Lupě
- [Nová dokumentace](https://amp.dev/) celé rodiny technologií AMP
- Náš kurz [Kódování newsletterů](https://www.vzhurudolu.cz/kurzy/newslettery), kde tuhle věc Tomáš Krejčí zmiňuje