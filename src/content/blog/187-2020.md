---
postID: 187
postTitle: 'To nejlepší z roku 2020 na Vzhůru dolů: populární technologie, články a podcasty'
postUrlId: '2020'
postDateTime: 2021-01-05
excerpt: 'To byl ale rok, že ano…?! V odborné rovině jsme se dočkali mnoha zajímavých novinek a pozitivních posunů. V článku se také podíváme na to, co jste nejraději četli a poslouchali.'
postStatus: Published
authorID: 1
sectionID: 1
category:
  - rychlost
  - css
no_ads: false
include_rss: true
category_highlight: true
og_title: 'To nejlepší z roku 2020 na Vzhůru dolů: populární technologie, články a podcasty'
og_description: 'To byl ale rok, že ano…?! V odborné rovině jsme se dočkali mnoha zajímavých novinek a pozitivních posunů. V článku se také podíváme na to, co jste nejraději četli a poslouchali.'
og_type: article
---

# To nejlepší z roku 2020 na Vzhůru dolů: populární technologie, články a podcasty

_Čtete rozšířenou verzi textu, který jsem psal pro [prosincový newsletter](https://us2.campaign-archive.com/home/?u=d6be2f1899eba6a7651157403&id=3189eb2248)._

Rok 2020 byl samá změna. Jen měla často podobu *komplikace*. Nevím jak vám, ale mě se toho letos pracovně změnilo opravdu hodně.

Víte, že skoro celý rok nebylo možné organizovat naše oblíbená prezenční a firemní školení, začali jsme proto dělat [webináře](https://www.vzhurudolu.cz/kurzy) a prodávat [videa](https://www.vzhurudolu.cz/video). Spolu s lektory jsme pracovali na online prezentování, navíc se někteří z nás učili stříhat, streamovat a prostě být víc online.

Konec roku nás ale díky tomu nachází v situaci, kdy už vcelku dobře víme co a jak dělat v roce příštím. Máte se na co těšit a věřím, že naše onlinové produkty oceníte.

<!-- AdSnippet -->

Ale zpět k odborným záležitostem. Pro takové CSS to byl dle mého skvělý rok.

## Covid, necovid, svět CSS se krásně posunul vpřed {#css}

Subjektivně viděno se adaptace nových technologií prohlížeči vyvíjí tak rychle, že se tou pomalejší částí stáváme my, vývojářky a vývojáři.

<figure>
<img src="https://www.vzhurudolu.cz/prirucka-content/dist/images/original/vdgrid/css-grid-vs-flexbox-grid.png" width="1600" height="900" alt="…">
<figcaption markdown="1">
[CSS grid](https://www.vzhurudolu.cz/prirucka/css-grid) je mřížka. Dvojrozměrná mřížka. A nejčastěji nově používaná CSS technologie v roce 2020.
</figcaption>
</figure>

Podle [výsledků průzkumu StateOfCSS](https://2020.stateofcss.com/en-US/awards/) letos vývojáři nově používali hlavně tyto technologie:

- [CSS grid](https://www.vzhurudolu.cz/prirucka/css-grid) (o 18,6 % vyšší míra adaptace než loni)
- [`object-fit`](https://www.vzhurudolu.cz/prirucka/css-object-fit-position) (+ 17,8 %)
- [CSS proměnné](https://www.vzhurudolu.cz/prirucka/css-promenne) (+ 15,2 %)

Díky postupnému mizení _víte-kterého-prohlížeče_ je i v Česku možné říct: Pokud jste tyto vlastnosti ještě nezačali používat, už opravdu neváhejte.

![](https://mcusercontent.com/d6be2f1899eba6a7651157403/images/b0259a00-f8ff-4af3-b0b7-95fdaf754edb.png)

Zajímavé jsou i výsledky dotazu na nejčastěji nově používané technologie.

- [Tailwind CSS](https://tailwindcss.com/) (+ 17,8 %)
- [Utility třídy](https://www.vzhurudolu.cz/prirucka/css-utility) (atomické CSS) (+ 10,8 %)
- [CSS modules](https://github.com/css-modules/css-modules) (+ 10,1 %)

Zdá se, že rok 2020 patřil utilitám. Ostatně i autoři [Bootstrapu v nové páté verzi](https://frontend.garden/bootstrap-5-prvni-dojmy/) jednoúčelové třídy velmi rozšířili.

## Snadnější optimalizace rychlosti, které přinesl letošní rok {#rychlost}

K výsledkům průzkumu bych osobně ještě přidal i další výborné novinky z letoška, které se týkají mého hlavního zaměření - optimalizace rychlosti webu.

Nejdůležitější změna z pohledu optimalizace rychlosti webu? Rozhodně nativní líné načtení obrázků:

```html
<img src="obrazek.jpg" loading="lazy"
  alt="…" width="200" height="200">
```

[Nativní lazyloading](https://www.vzhurudolu.cz/prirucka/lazy-loading-obrazku) můžete použít jak pro prvky `<img>`, tak `<iframe>`.

Pokud se to použije chytře, vylepší to [rychlostní metriky](https://www.vzhurudolu.cz/prirucka/metriky-rychlosti) opravdu slušně.  

A co zajímavého přišlo dále?

- Podpora [obrázkového formátu WebP](https://www.vzhurudolu.cz/prirucka/webp) ve všech moderních prohlížečích (a slibný nový formát [AVIF](https://www.vzhurudolu.cz/prirucka/avif)).
- Vlastnost [`content-visibility`](https://www.vzhurudolu.cz/prirucka/css-content-visibility), líné vykreslení částí DOMu.
- [Web Vitals](https://www.vzhurudolu.cz/prirucka/web-vitals) od Googlu jako jednoznačné a snadno naučitelné metriky posuzování rychlosti.
- Boom [JAMstackových](https://jamstack.org/) webů (viz náš [podcast](https://www.vzhurudolu.cz/podcast/182-borek-bernard-jamstack)).

O podstatných novinkách na poli rychlosti webu jsem mluvil na prosincovém streamu TopMonks Café:

<div class="rwd-media">
<iframe width="560" height="315" src="https://www.youtube.com/embed/UFopT4oc8eE?start=3319" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>

## Nejčtenější články roku 2020 na Vzhůru dolů {#clanky}

Co vás v roce 2020 zaujalo z našeho obsahu? Hlavně [UX Tipy](https://www.vzhurudolu.cz/blog/166-ux-tipy):

<figure>
<img src="https://res.cloudinary.com/vzhurudolu-cz/image/upload/w_1024,q_80/v1588138913/vzhurudolu-blog/marek-cevelicek-ux-tip/marek-cevelicek-ux-tip.003_wzdi74.png" width="1600" height="450" alt="UX tip: Zobrazte rovnou všechny možnosti">
<figcaption markdown="1">
Článek [21 tipů pro lepší uživatelské rozhraní od UX designéra](https://www.vzhurudolu.cz/blog/166-ux-tipy) od Marka Čevelíčka byl nejpopulárnějším novým textem roku 2020.
</figcaption>
</figure>

Dále jste četli:

- [Obrázky WebP](https://www.vzhurudolu.cz/prirucka/webp) – loni aktualizovaný text v příručce o formátu, který již podporují všechny moderní prohlížeče.
-  [Preload](https://www.vzhurudolu.cz/prirucka/preload) – nový text o přednačtení prvků stránky.
- [Strukturovaná data (aneb Rich Snippets)](https://www.vzhurudolu.cz/prirucka/rich-snippets) - loni aktualizovaný text o úryvcích ve vyhledávání Googlu.
- [Práce z domova](https://www.vzhurudolu.cz/blog/162-prace-z-domova) - tipy jak na home office nezblbnout. Téma loňska, že ano…
- [Web Vitals](https://www.vzhurudolu.cz/prirucka/web-vitals) - příručka o nejdůležitějších metrikách rychlosti od Googlu.

## Nejposlouchanější podcasty {#podcasty}

Loni vás nejvíce bavila [epizoda o CMS s Markem Prokopem](https://www.vzhurudolu.cz/podcast/180-marek-prokop-cms):

<iframe src="https://cast.rocks/player/10893/S-Markem-Prokopem-o-CMS-a-trochu-tak-SEO-a-copywritingu-.mp3?episodeTitle=S%20Markem%20Prokopem%20o%20CMS%20(a%20trochu%20tak%C3%A9%20SEO%20a%20copywritingu)&podcastTitle=Vzh%C5%AFru%20dol%C5%AF%20%20podcast&episodeDate=September%2021st%2C%202020&imageURL=https%3A%2F%2Fcast.rocks%2Fhosting%2F10893%2Ffeeds%2FBCHT7.jpg&itunesLink=https%3A%2F%2Fitunes.apple.com%2Fus%2Fpodcast%2Fvzh%C5%AFru-dol%C5%AF-podcast%2Fid1176274658" style="border: none; min-height: 265px; max-height: 320px; max-width: 558px; min-width: 270px; width: 100%; height: 100%;" scrollbars="no" loading="lazy"></iframe>

Dále jste ve velkém poslouchali například povídání [o Next.js](https://www.vzhurudolu.cz/podcast/169-podcast-next-js) a o [frontendu a backendu](https://www.vzhurudolu.cz/podcast/178-frontend-backend) s kluky z .NET.CZ Podcast.

Děkuji vám za přízeň v roce 2020. Ať se vám v roce 2021 daří a hlavně — buďte zdrávi!

<!-- AdSnippet -->

Otázka do komentářů na závěr: co byste z roku 2020 vyzdvihli vy?