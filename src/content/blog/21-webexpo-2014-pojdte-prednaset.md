---
postID: 21
postTitle: 'Pojďte o webovém frontendu přednášet na WebExpo 2014!'
category:
  - nastroje
postUrlId: webexpo-2014-pojdte-prednaset
postDateTime: '2014-07-22 00:00:00'
excerpt: 'Myslíte si, že Gulp je lepší než Grunt? Změnil vám responzivní webdesign pracovní postupy? Máte názor na Web Components? Vybojovali jste u velké aplikace čas na dobrou frontend architekturu? Pojďte o tom přednášet na letošním WebExpu.'
postStatus: Published
authorID: 1
sectionID: 1
og_title: 'Pojďte o webovém frontendu přednášet na WebExpo 2014!'
og_description: 'Myslíte si, že Gulp je lepší než Grunt? Změnil vám responzivní webdesign pracovní postupy? Máte názor na Web Components? Vybojovali jste u velké aplikace čas na dobrou frontend architekturu? Pojďte o tom přednášet na letošním WebExpu.'
og_type: article
---

# Pojďte o webovém frontendu přednášet na WebExpo 2014!

Myslíte si, že Gulp je lepší než Grunt? Změnil vám responzivní webdesign pracovní postupy? Máte názor na Web Components? Vybojovali jste u velké aplikace čas na dobrou frontend architekturu? Pojďte o tom přednášet na letošním WebExpu.

S [Robinem Pokorným](https://twitter.com/robinpokorny) pomáháme organizátorům s programem frontend sekce. Pár hezkých přednášek je už domluvených, máme ale několik osiřelých témat:

## 1) Proč je Gulp (nebo něco jiného) lepší než Grunt?

Tohle ve veřejné diskuzi na českém frontendu dost chybí. O [Gruntu](http://www.vzhurudolu.cz/prirucka/grunt) tu máme články,[ školení](http://www.vzhurudolu.cz/kurzy/grunt-bower-yeoman) a proběhly i [přednášky](http://www.slideshare.net/Develcz/riki-fridrich-grunt-gulp-a-spol-automatizciou-k-maximalizcii-lenivosti). Používáte Gulp nebo něco jiného? Přijďte nám povědět proč je lepší. Vyhejtujte Grunt! ;)

## 2) Responzivní pracovní postupy

Zjistili jste, že vás v responzivním webdesignu staré pracovní postupy (vodopádový model, kódování PSDéček) brzdí a zavedli jste ve firmě nové? Hrozně by nás zajímaly vaše zkušenosti s alternativními workflow.

## 3) Web Components

Tohle je dost hi-tech. Vyzkoušeli jste někde [Polymer](http://www.polymer-project.org/), ShadowDOM a další vychytávky [Web Components](http://css-tricks.com/modular-future-web-components/)? Je to cesta jakou webový frontend půjde nebo bullshit? Já to nevím. Vy jo? Už mi pište. 

## 4) Frontend architektura

[OOCSS](http://www.vzhurudolu.cz/prirucka/oocss), [BEM](http://www.vzhurudolu.cz/prirucka/bem), [SMACSS](http://www.vzhurudolu.cz/prirucka/smacss), modulární systémy, style guides, [preprocesory](http://www.vzhurudolu.cz/blog/12-css-preprocesory-1)… Děláte na velkém projektu a vědomě budujete dobrou architekturu frontend kódu? Hurá, pak jste náš člověk.

Tahle témata nejsou jediná, o kterých se na frontendu hodně mluví. Pochopitelně nás **zajímají i vaše témata**. Přednášek pro frontend máme omezený počet, ale když to bude trhák, dáme vám přednost.

Nebojte se to zkusit, ani když jste zatím nepřednášeli. Každý jednou začíná – dobře informovaných technickým spíkrům publikum rádo odpouští občasné zakoktání. Je to skvělá zkušenost a pomůžete kolegům.

Zaujalo? Výborná zpráva! Začněte tak, že pošlete krátký popis praktického použití zmíněných postupů nebo technologií na [martin@vzhurudolu.cz](mailto:martin@vzhurudolu.cz).