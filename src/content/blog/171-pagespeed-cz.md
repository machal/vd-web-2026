---
postID: 171
postTitle: 'Jak rychlý je váš web? Spouštíme nástroj PageSpeed.cz a nabízíme audity rychlosti'
postUrlId: pagespeed-cz
postDateTime: 2020-06-10
excerpt: 'Představujeme nástroj, který měří rychlost webových stránek, přičemž klade důraz na metriky Web Vitals, které nedávno představil Google s tím, že je považuje za důležité pro každého provozovatele.'
postStatus: Published
authorID: 1
sectionID: 1
category:
  - rychlost
  - nástroje
  - rychlost-nacitani
no_ads: true
include_rss: true
category_highlight: true
og_title: 'Jak rychlý je váš web? Spouštíme nástroj PageSpeed.cz a nabízíme audity rychlosti'
og_description: 'Představujeme nástroj, který měří rychlost webových stránek, přičemž klade důraz na metriky Web Vitals, které nedávno představil Google s tím, že je považuje za důležité pro každého provozovatele.'
og_type: article
---

# Jak rychlý je váš web? Spouštíme nástroj PageSpeed.cz a nabízíme audity rychlosti

Ve spolupráci se SUPERKODERS dnes spouštíme službu [PageSpeed.cz](https://pagespeed.cz/). 

Jde o nástroj, který měří rychlost webových stránek, přičemž klade důraz na metriky [Web Vitals](https://www.vzhurudolu.cz/prirucka/web-vitals), které nedávno představil Google s tím, že je považuje za důležité pro každého provozovatele. 

Měřící nástroj cílí na dva důležité kontexty – vývoj rychlosti v čase a porovnání podobných stránek, například s konkurencí. To v jiných bezplatných nástrojích nenajdete.

<figure>
<img src="https://res.cloudinary.com/vzhurudolu-cz/image/upload/v1591775251/vzhurudolu-blog/page-speed-cz/pagespeed-alza_wp5zz4.png" alt="PageSpeed.cz - rychlosti Alza.cz" width="2559" height="1339">
<figcaption markdown="1">
*Obrázek: Porovnání rychlosti úvodních stránek prodejců elektroniky. V grafu je možné sledovat vývoj Lighthouse skóre (LPS) v čase. Čím je v grafu vyšší, tím lépe. Zde můžeme ve srovnání úvodních stránek prodejců elektroniky gratulovat CZC.cz a Mironetu. Zdroj: [Test na PageSpeed.cz](https://pagespeed.cz/r/4c4c72e3abc3).*
</figcaption>
</figure>

Jako placenou službu pak v rámci PageSpeed.cz nabízíme [audit rychlosti webu](https://pagespeed.cz/audit/), včetně podrobných technických doporučení k úpravám.

Jako čtenáři Vzhůru dolů už víte, že [rychlost patří](https://www.vzhurudolu.cz/prirucka/rychlost-nacitani-proc) mezi podstatné ukazatele kvality webu. Tahle služba si klade za cíl rychlost webů v Česku a na Slovensku posunout směrem k lepšímu.


## PageSpeed.cz nabízí pohled na rychlost, který jinde neuvidíte

Díky nástroji pro [testování rychlosti](https://pagespeed.cz/) na PageSpeed.cz získáváte možnosti, které jsou v jiných nástrojích pro bezplatné měření nedostupné:


### Skóre nových metrik Web Vitals

Nástroj zobrazuje výsledek pro hlavní měřenou stránku, jak je vidět na obrázku:


<figure>
<img src="https://res.cloudinary.com/vzhurudolu-cz/image/upload/v1591775251/vzhurudolu-blog/page-speed-cz/pagespeed-nova_xcevvp.png" alt="PageSpeed.cz - rychlosti TV Nova" width="2560" height="1338">
<figcaption markdown="1">
*Obrázek: Stav rychlosti úvodní stránky tv.nova.cz na mobilním zařízení není zrovna uspokojivý. Ve srovnání úvodních stránek televizí tak vede Česká televize a TV Barrandov. Zdroj: [Test na PageSpeed.cz](https://pagespeed.cz/r/a57ed1402c7e).*
</figcaption>
</figure>


Posuzují se přitom metriky, které Google nově doporučuje jako důležité pro všechny a označuje je jako Web Vitals:


* [Největší vykreslení obsahu (LCP)](https://www.vzhurudolu.cz/prirucka/metrika-lcp) – Jak rychle se vykreslí první části obsahu webu? Je to důležité pro udržení pozornosti při načítání stránky.
* [Prodleva prvního vstupu (FID)](https://www.vzhurudolu.cz/prirucka/metrika-fid) – Jak rychle stránka reaguje na akce uživatele? Čím kratší je doba pro plnění cílů, tím lépe.
* [Kumulativní posun layoutu (CLS)](https://www.vzhurudolu.cz/prirucka/metrika-cls) – Jak moc je stránka při vykreslování stabilní? Je to důležité, pro to, aby uživatele omylem neklikali na špatné prvky nebo aby se jim čtený text neposouval.

Tyto metriky v našem nástroji doplňuje [Lighthouse skóre](https://www.vzhurudolu.cz/prirucka/metrika-lps), celkové skóre stránky při syntetickém měření, které známe z testovačů jako je [PageSpeed Insights](https://www.vzhurudolu.cz/prirucka/pagespeed-insights). 

Rychlost ale není možné posuzovat bez kontextu. To, co pro někoho může být pomalé, je pro jiného nedostupné. Proto vám doporučujeme se vždy srovnat s relevantní konkurencí.


### Srovnání v čase a s konkurencí

Důležitým pohledem je také vývoj rychlosti v čase. Často jsme svědky toho, že kvalitní optimalizace je za pár týdnů pryč kvůli špatné informovanosti napříč týmy, které se na webu podílejí. Proto je důležité sledovat rychlost v čase.


<figure>
<img src="https://res.cloudinary.com/vzhurudolu-cz/image/upload/v1591775251/vzhurudolu-blog/page-speed-cz/pagespeed-pilulka_wnfrsx.png" alt="PageSpeed.cz - rychlosti Pilulka.cz" width="2131" height="454">
<figcaption markdown="1">
*Obrázek: Porovnání Lighthouse skóre pro  Pilulka.cz (modrá) a Benu.cz (fialová) v čase. Je vidět i přechod měření na novou verzi Lighthouse, který nedávno proběhl. Zdroj: [Test na PageSpeed.cz](https://pagespeed.cz/r/9ca1af0cd7c0).*
</figcaption>
</figure>


## Audit rychlosti

Firmy a jejich vývojáři často bojují s tím, že optimalizační rady automatizovaných nástrojů jsou nedostatečné a vývojářům dělá problémy najít ty správné příležitosti a prioritizovat je tak, aby s nízkými náklady poskytovaly slušný efekt.

Proto jsme v rámci služby PageSpeed.cz připravili možnost objednání [auditu rychlosti webu](https://pagespeed.cz/audit/), který firmám zajistí:

*   Správné nastavení měření.
*   Zhodnocení stavu a doporučení pro management.
*   Nalezené příležitosti a návod na odstranění problémů pro vývojáře.

Audit stojí 30 tisíc Kč a jeho zhotovení nám zabere 14 dní až měsíc.

## Webinář

U příležitosti spuštění služby připravujeme s kluky a holkami ze SUPERKODERS webinář o rychlosti webu a nástroji PageSpeed.cz. Dozvíte se na něm:

* Proč je rychlost webu důležitá a proč byste jí měli věnovat pozornost?
* Jaké metriky k měření používat a co jsou Web Vitals?
* Jak měřit v PageSpeed.cz a v čem je služba unikátní?
* Jak vám pomůže služba Audit rychlosti webu?

Na webináři vystoupí pánové ze SUPERKODERS – Michal Matuška a Tomáš Hejč. A já jim budu sekundovat.

Webinář proběhne **ve středu 17. června mezi 17:00 a 18:00.**

Účast je **zdarma pro všechny.**

<br>

→ Přihlaste se: [pagespeed.cz/webinar/](https://pagespeed.cz/webinar/)

<br>

[![PageSpeed.cz - test rychlosti webu](https://res.cloudinary.com/vzhurudolu-cz/image/upload/v1591775251/vzhurudolu-blog/page-speed-cz/pagespeed-banner_uhq9ex.png)](https://pagespeed.cz)