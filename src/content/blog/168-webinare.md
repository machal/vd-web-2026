---
postID: 168
postTitle: 'Novinka: Webináře o frontendových tématech, v prvním běhu zdarma'
postUrlId: webinare
postDateTime: 2020-05-17
excerpt: 'Hodinové webináře lektorů ze Vzhůru dolů. Co vy na to?'
postStatus: Published
authorID: 1
sectionID: 1
category:
  - rychlost
  - javascript
  - newslettery
  - css
  - organizace-css
no_ads: true
include_rss: true
category_highlight: true
og_title: 'Novinka: Webináře o frontendových tématech, v prvním běhu zdarma'
og_description: 'Hodinové webináře lektorů ze Vzhůru dolů. Co vy na to?'
og_type: article
---

# Novinka: Webináře o frontendových tématech, v prvním běhu zdarma

Je jasné, že i nám karanténa zkomplikovala organizaci školení. Ta dubnová a květnová jsme [odložili na podzim](https://www.vzhurudolu.cz/blog/161-koronavir-skoleni), ale v současné situaci není nic jisté…

Proto pracujeme na online produktech. A jako první jsme v newsletteru nedávno představili webináře lektorů ze Vzhůru dolů. Některé z nich se „vyprodaly“ hned, u jiných zbylo pár míst, která teď dáváme k dispozici.

Všechny začínají v 17:00, trvají hodinu a budou vysílány přes platformu Zoom. Může se jich zůčastnit až 100 lidí a to nejlepší na konec – první běh bude pro všechny zdarma.

* čt 21. 5. — Analýza rychlosti v PageSpeed Insights (Martin Michálek)  
— *vyprodáno*
* čt 28. 5. — Vue 3 (Riki Fridrich)  
— *vyprodáno*
* st 3. 6. — ITCSS (Adam Kudrna)  
— *vyprodáno*
* čt 11. 6. — Testování newsletterů (Tomáš Krejčí)  
— *vyprodáno*
* čt 18. 6. — Záložka Performance v DevTools (Michal Matuška)  
— *vyprodáno*

Přihlášení probíhá přes Google Formuláře. Několik dní před konáním webináře vám pak dorazí pozvánka přímo z aplikace Zoom.

Budeme se na vás těšit! Nezapomeňte se [přihlásit k newsletteru](/email), aby vám neunikly novinky k dalším webinářům a školením nebo tipy na zajímavý obsah.

## Jak to bude probíhat?

* Přihlaste se přes Formuláře Google.
* Den až dva před začátkem vám  e-mailem dorazí pozvánka s adresou.
* Doporučujeme nainstalovat si aplikaci [Zoom](https://zoom.us/download) (Client for Meetings). V Chrome můžete využít i webové rozhraní. Přihlášení do Zoomu není potřeba.
* Připravte si otázky k tématu. Vybrané na závěr zodpovíme.