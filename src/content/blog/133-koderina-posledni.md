---
postID: 133
postTitle: 'Poslední dva termíny kurzu „Dnešní webová kodéřina“'
postUrlId: koderina-posledni
postDateTime: 2019-01-21
excerpt: 'Je čas se na kurzech více zaměřit na moje hlavní téma: Rychlost webů.'
postStatus: Published
authorID: 1
sectionID: 1
category:
  - kodéřina
  - rychlost-nacitani
no_ads: true
include_rss: true
category_highlight: true
og_title: 'Poslední dva termíny kurzu „Dnešní webová kodéřina“'
og_description: 'Je čas se na kurzech více zaměřit na moje hlavní téma: Rychlost webů.'
og_type: article
---

# Poslední dva termíny kurzu „Dnešní webová kodéřina“

Tímto vás zvu na poslední dva termíny kurzu [Dnešní webová kodéřina](/kurzy/webova-koderina). Pražský proběhne už 5. února a úplně poslední připadl na Brno a 1. dubna.

Předčasný apríl? Nikoliv. Chci se jen více zaměřit na rychlost webů.

## Trocha té historie {#historie}

„Kodéřinu“ – školení novinek a best-practice kolem HTML a CSS – vedu pod různými názvy už od roku 2012. 

<figure>
[cms:asset 63]
<figcaption markdown="1">
*Můj první veřejný kurz: „HTML5 a CSS3: Snadnější život na frontendu“. Pro WebExpo Academy Vaška Stoupy a Lukáše Burkoně. Pamatujete?*
</figcaption>
</figure>

Je to jen pár let, ale připadá mi to jako ohlédnutí za dobou ledovou.

<figure>
[cms:asset 65]
<figcaption markdown="1">
*Ovládni frontend. Tohle je rok 2013 a společné školení, které jsme s Honzou Sládkem dělali ve třech městech ČR*
</figcaption>
</figure>

Obsah kurzu ale rozhodně šest let starý není. V aktuálním vydání se můžete těšit právě na [CSS Grid](css-grid.md), [Flexbox](css3-flexbox.md), základy automatizace pomocí NPM skriptů, Gulpu a Gruntu. Také na tipy k přístupnosti, novým CSS vlastnostem, [SVG](svg.md) a tak dále.

Kurz je myslím skvělý hlavně pro juniornější frontendové kodéry a pak backendové vývojáře, kteří si chtějí udržet přehled o aktuálním vývoji CSS a HTML. 

Ale skvělé ohlasy mám také od pokročilejších: „Školení lze doporučit pro vývojáře, kteří už mají znalosti a potřebují je utříbit.“ [napsal Jan Rybařík](/kurzy/ohlas/432-dnesni-webova-koderina) z OneMark.cz.

## Co bude dál? {#co-dal}

- Všechny naše [ostatní kurzy](/kurzy) zůstávají samozřejmě beze změny.
- „Kodéřina“ bude ještě chvíli dostupná jako [firemní školení](/kurzy/inhouse).
- Na podzim chystám nové školení, které souvisí s rychlostí webů, mou hlavní odbornou specializací. 
- Obsah kurzu kodéřiny také neopouštím. Bude postupně vycházet v jiných formátech. Sledujte blog a hlavně [e-booky](/ebooky). ;)

Děkuji všem, kteří se kurzu zúčastnili, a těším se na účastníky posledních dvou termínů.

<br>

<p class="ta-c">
<a class="button button--primary" href="/kurzy/webova-koderina">Více o kurzu</a>
</p>

<br>