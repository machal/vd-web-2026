---
postID: 26
postTitle: 'Co musí frontendista vidět na WebExpu 2014?'
postUrlId: webexpo-2014-frontend
postDateTime: '2014-08-26 00:00:00'
excerpt: 'Několik uplynulých měsíců jsme s Robinem Pokorným a Honzou Sládkem usilovně pracovali na frontend programu letošního WebExpa. Teď vám chceme představit výsledky.'
postStatus: Published
authorID: 1
sectionID: 1
og_title: 'Co musí frontendista vidět na WebExpu 2014?'
og_description: 'Několik uplynulých měsíců jsme s Robinem Pokorným a Honzou Sládkem usilovně pracovali na frontend programu letošního WebExpa. Teď vám chceme představit výsledky.'
og_type: article
---

# Co musí frontendista vidět na WebExpu 2014?

Několik uplynulých měsíců jsme s [Robinem Pokorným](https://twitter.com/robinpokorny) a [Honzou Sládkem](https://twitter.com/honzasladek) usilovně pracovali na frontend [programu letošního WebExpa](http://webexpo.cz/konference2014/program/sobota/). Teď vám chceme představit výsledky.

Nastavili jsme si témata, která letos musejí zaznít a ke každému hledali co nejlepšího řečníka. A jak to dopadlo? Pojďte s námi na krátkou procházku frontend programem letošního WebExpa.

<img src="/assets/img/content/dest/webexpo-2014.jpg" width="1000" height="575" alt="WebExpo 2014">

## [Marko Dugonjic: Responzivní webová typografie](http://2014.webexpo.cz/recnici/marko-dugonjic/)

Základních informací o responzivním webdesignu je dost už i u nás? I proto jsme chtěli přednášku, která jde do hloubky. A od koho jiného si nechat povídat o responzivní typografii než od člena redakce [Smashing Magazine](http://www.smashingmagazine.com/)? ([Více](http://2014.webexpo.cz/recnici/marko-dugonjic/))

## [Martin Kopta: Native versus Web](http://2014.webexpo.cz/recnici/martin-kopta/)

„Mám se věnovat studiu webových nebo raději nativních technologií?" Tenhle dotaz ze sociálních sítí nás inspiroval k hledání řečníka, který problém vidí z pohledu strategie velké firmy. Jsme moc rádi, že to bude Martin Kopta ze Seznamu, protože tam vyzkoušeli všechny možnosti – nativní aplikace a weby mobilní i responzivní. ([Více](http://2014.webexpo.cz/recnici/martin-kopta/))

## [Marek Raida: Nebojte se SVG](http://2014.webexpo.cz/recnici/marek-raida/)

Marka jsme pozvali, protože o SVG publikoval mnoho let předtím než se o něm začalo mluvit ve světovém webovém mainstreamu. Vektorovu grafiku jednou na webu budeme používat všichni a Marek nám ukáže jak na SVG. ([Více](http://2014.webexpo.cz/recnici/marek-raida/))

## [Josh Emerson: Responzivní hry](http://2014.webexpo.cz/recnici/josh-emerson/)

Jsme rádi, že Josh přijal naše pozvání, protože nám dá trochu jiný pohled na responzivní webdesign. A bude to zajímavé nejen pro tvůrce her v prohlížeči. Josh se podívá na osvědčené postupy webových vývojářů a aplikuje je na prostředí vysoce interaktivních zážitků. ([Více](http://2014.webexpo.cz/recnici/josh-emerson/))

## [Michal Matuška: Vše o CSS animacích](http://2014.webexpo.cz/recnici/michal-matuska/)

Ať už CSS animace řešíte nebo zatím ne, je to téma, které jsme rozhodně na WebExpu 2014 chtěli. Michalovu práci (například i pro [WebExpo 2011](http://webexpo2011.superkoderi.cz/?lecture=5)) známe a moc se těšíme až nám nasdílí své zkušenosti. Animujete pořád Javascriptem? Nechte toho a doražte na přednášku jednoho z největších českých odborníků na moderní animační technologie. ([Více](http://2014.webexpo.cz/recnici/michal-matuska/))

## Radek Pavlíček: workshop přístupnosti

Nepřístupný web není opomenutí charity, nepřístupný web je promarněná obchodní příležitost. Radek po sérii přednášek organizuje workshop, na kterém si WAI-ARIA a další metodiky přístupnosti osaháte vlastní klávesnicí. My se na něj chystáme, co vy? 

## [Petr Brzek: Nativní aplikace v HTML5 – a vo co de?](http://2014.webexpo.cz/recnici/petr-brzek/)

Kluci ze [Source](https://madebysource.com/) se ve vývojářském světě proslavili pluginy do Photoshopu jako CSSHat. Petra jsme ale pozvali proto, aby nám ukázal hi-tech HTML5 technologie, které používají pro tvorbu nativních aplikací. Za to dostaneme Grunt, CoffeeScript a Node.js a k tomu hackování Atom.io v jednom balíku. ([Více](http://2014.webexpo.cz/recnici/petr-brzek/))

## [Tomáš Holas: Gulp versus Grunt](http://2014.webexpo.cz/recnici/tomas-holas/)

O Gruntu bylo i v Česku řečeno mnohé. My jsme ale hledali člověka, který by jej konfrontoval s Gulpem, druhým nejpopulárnějším automatizačním nástrojem. Tomáš má zkušenosti s oběma. Porovná je tak, abyste se mohli rozhodnout, který vybrat pro zjednodušení vašich pracovních postupů. ([Více](http://2014.webexpo.cz/recnici/tomas-holas/))

Nezapomeňte, že kromě osmi „našich" přednášek a workshopů letos v centru Prahy uvidíte [dalších přibližně 70 řečníků](http://2014.webexpo.cz/) mluvících o webdesignu a příbuzných oborech.

*[Martin Michálek](https://twitter.com/machal) a [Robin Pokorný](https://twitter.com/robinpokorny)  
garanti frontend programu WebExpo 2014*