---
postID: 245
postTitle: 'WebExpo 2024: Neuvěřitelné se stalo skutkem. Viděl jsem všechny přednášky, které jsem vidět chtěl'
postUrlId: webexpo-2024-report
postDateTime: 2024-06-07
excerpt: 'Můj záznam z letošního WebExpa, včetně stručných poznámek ze všech přednášek. Viděl jsem jich 13. Celých 13. To se mi ještě nestalo.'
postStatus: Published
authorID: 1
sectionID: 1
category:
  - webexpo
  - rychlost
no_ads: false
include_rss: true
category_highlight: true
og_title: 'WebExpo 2024: Neuvěřitelné se stalo skutkem. Viděl jsem všechny přednášky, které jsem vidět chtěl'
og_description: 'Můj záznam z letošního WebExpa, včetně stručných poznámek ze všech přednášek. Viděl jsem jich 13. Celých 13. To se mi ještě nestalo.'
og_type: article
---

# WebExpo 2024: Neuvěřitelné se stalo skutkem. Viděl jsem všechny přednášky, které jsem vidět chtěl

Tohle se mi ještě nestalo. Letos jsem viděl všechny přednášky, které jsem si uložit do programu [konference WebExpo](https://webexpo.net/).

V předchozích ročnících tomu tak nebylo. Program jsem sice měl, ale vždycky jsem se s někým cestou na přednášku zapovídal.

Přednášku jsem vždy nakonec viděl, to jo. Většinou posledních pět minut. WebExpo pro mě tedy fungovalo hlavně jako dokonalá networkingové akce.

[Letos](https://www.vzhurudolu.cz/blog/241-webexpo-2024) jsem to měl jinak. Definitivně opouštím vývojařinu a [CSS](https://www.vzhurudolu.cz/css), posiluji specializaci na [rychlost webu](https://www.vzhurudolu.cz/rychlost-nacitani) a objevuji oblasti: [produkový management](https://www.vzhurudolu.cz/podcast/240-product-snizek) a SaaS. 

Poctivě jsem prošel program, prolustroval řečníky a vybral si přednášky z těchto kategorií. Zafungovalo to skvěle. Mám pocit, že jsem se ve svých nových oborech docela posunul.

Viděl jsem 13 přednášek. Skoro z každé si něco odnesl. Tři byly skoro dokonalé, ty od Nathana W. Pyle, Michala Pastiera a Anny Bohonek.

WebExpo je multioborová konference. A proto je, kromě programu dodaného Šárkou Štrossová a spol., vždy takové, jaké si ho uděláte.

Já si to užil. Tentokrát jinak, ale prostě užil.

A ještě jsme s parťákem Robinem a výborným publikem stihli natočit další epizodu [podcastu ze Vzhůru dolů](https://www.vzhurudolu.cz/podcast).

Následují moje jen trošku redigované poznámky z přednášek, na kterých jsem byl. Je to punk, ale třeba vám to k něčemu bude. Ve středu:


## Nathan W Pyle – How to form a habit of universe construction

- Jak Nathan přemýšlí o kreativitě, jak dělá příběhy pro storíčka.
- Holubi, kočky… už nikdy na ně nebudu koukat stejně.
- Velmi vtipné! Líbilo se mi to a beru to jako inspiraci pro FrontKon, jak skvěle lze začít konferenci vlastně ne až tak související přednáškou.


## Markéta Kabátová – Will people love your product? Test it!

- uLab pomáhají firmám růst v zahraničí.
- Jak testovat zájem produkty pomocí kampaní na věci, které ještě úplně neexistují.
- SaaS je obecně vhodný pro toto testování.
- Zvolit cílové skupiny a vybrat skupinu, na kterou se dá zaměřit v kampaních na Meta/Google.
- Na konci info, že jde o test
- Landing page co nejvíce realistická.
- CAC (customer acquisition cost) = náklady na získání zákazníka.
- Shrnutí: Moc zajímavý obsah. Markétě to kazila technika, ale celkový dojem mám pořád velmi dobrý. 


## Monika Marešová – Email automation: Key trends and how to put them into action

- E-mail má vyšší open rate než dříve, průměr 28 %
- Polovina lidí nakupuje přes mail.
- Nejdůležitější při rozesílání je autentizace - DKIM atd.
- Doporučuje subdoménu pro marketingové maily kvůli reputaci hlavní domény.
- AI trend je tvorba obsahu mailů, hlavně jejich variant.
- Doporučuje promazávání kontaktů a segmentaci, odstranění neaktivních, co kazí statistiky.
- Shnrutí: Přednáška, se jejímiž výstupy jdu rovnou do týmu [PageSpeed.cz](http://app.pagespeed.cz).


## Michal Pastier – How to start/restart a brand for global success

- Inspirace berte odkudkoli. Pokud děláte SaaS, může být zajímavý marketing knížky, nejen SaaS.
- Velká kniha potřebuje vlastní polici. 
- Nepotřebujete unikátní produkt, potřebujete silnou značku. Potřebujete se odlišit od feelingu a barev ostatních.
- Oddělit se od konkurence pomocí brand code. Brand code má mnoho možností - logo, barva, typoška, zvuk… viz jeho slajdy.
- Pro mě jedna ze tří nejlepších přednášek.


## Claire Suellentrop – How to operationalise customer value to maximise product growth

- Jak zjistit, jakou máte cílovku.
- Mrknout na její knížku “Forget the Funnel”.
- SparkToro - dá vám info o cílovce.
- Proces
  - identifikace skupiny ideálních zákazníků
  - zjistit, proč kupují produkt
  - adaptovat
- Demografie je na nic. Protože pak Ozzy Osbourne a princ Charles jsou stejné osoby. Zajímá nás motivace k nákupu, ne demografie.
- Dotazník ano, ale nechte otevřená pole a zkoumejte to.
  - Jak nyní děláš to, co nabízí můj produkt?
  - Kdy jsi zjistil, že produkt potřebuješ - v jaké situaci?
  - Jak ses dozvěděl o našem produktu?
  - Proč jste si vybrali nás oproti konkurenci?
  - Když už to používáte, co vás přesvědčilo, že to je dobrý nástroj pro vás?
- Lepší než onboarding v mailu je checklist v aplikaci.

## Yannick Kilcher – Building & Selling AI Products

- Struktura AI aplikací - moc obecné, moc úvod o AI.
- Vím, že Yannick měl úspěch, ale pro mě to nebylo.

## Petr Brzek – Building a LLM chatbot with confidence

- Prompty jsou nejzásadnější pro dobré výsledky LLM.
- Tipy na prompty:
  - Jasné, konkrétní instrukce
  - Relevantní příklady
  - Rozdělit složité úkoly
  - Postupné myšlení
  - Vyhodnocovat podle kritérií
  - Používat oddělovače
  - Experimentovat a měřit
- Cyklus feedbacku a výstupu.

## Nishu Goel – Breaking down long tasks

- Já jsem odešel, protože na mě to bylo moc basic.  
- Tématicky hlavně k [metrice INP](https://www.vzhurudolu.cz/prirucka/metrika-inp).
- Ale všem, co řeší performance, přednášku od Nishu velmi doporučuji. Prošla to velmi postupně a smysluplně.

## Harry Roberts – Cache rules everything

- Dvě témata: cache a revalidace.
- “Stale” - vypršelo expiry
- “Pragma”, “expires” je starý shit, používejte Cache-control.
- Last-modified taky shit, používejte ETag
- No-cache - pozor na to.
- Cache-control: public/private - nesmí se sdílet napříč proxy apod.
- Must-revalidate - pro vše, co může být užitečné, i když to není čerstvé
- Cache-busting je mýtus.
- Potřebujeme jen dvě hlavičky - ETag a Cache-Control.
- Celkově vzato: Nabušený jako vždy od Harryho, ale už jsem byl unavený a tohle potřebuju vidět ještě jednou.
- Má i [slajdy](https://speakerdeck.com/csswizardry/cache-rules-everything) a [článek](https://csswizardry.com/2019/03/cache-control-for-civilians/).

Ve čtvrtek jsem viděl následující:


## Jiří Janoušek – The problem with bad meetings is not what you think

- Meetingy a jejich problémy. Problém prostě není v tom, že je možné meetingy zrušit nebo významně zefektivnit.
- Jeden problém meetingů je, že když hodně lidí věří, že to je pravda, vyhraje to. To je jeden příklad.
- Meetingy jsou složitý systém. Pravé důvody jsou jiné než něco udělat. Například zlepšit šanci na povýšení nebo pokecat s lidma.
- „Personal sensitive“ téma, lidé lžou o názorech na meetingy, protože jsou pro ně důležité.
- Mýty, které vyvrací:
  - Meetingy s agendou jsou lepší než bez ní. 
  - Lidé mají hodně meetingů - podle průzkumu moc ne, jen výmluva. 
  - Místo meetingu stačí email, taky blbost.
- Škoda, že prezentace byla bez dat, [rozhovor v Cinkátku](https://www.miton.cz/blog/efektivnejsi-meetingy-existuje-jen-par-dobrych-tipu/) byl lepší.


## Honza Valder & Daniel Nádvorník – Global product personas

- Tři fáze vývoje person.
- Zásadní otázky, zda jsme ready pro persony.
- Stálo je to 10k dolarů za personu.
- Škoda, že to bylo jen pro velkou firmu, těžko tohle aplikovat na malé čučkaře.


## Anna Bohoněk – A practical guide to work smarter with AI

- AI tipy pro management, ale zde skvěle fungovaly.
- To prompt = to delegate. Kdo neumí delegovat, neumí promptovat.
- Klíč je dát mu kontext. Lépe definovat, kdo jsem a můj kontext - custom instructions.
- Who you want to be.
- Poznámka pro mě: používej více diktování i na Macu do textu.
- Meeting asistenti, viz Fireflies.
- Custom GPTs - bot - např. s personami, kterým prodávám, nebo tak, ale jak data? Asi CRM? Třeba vzít z webu? Knížky?
- Carra - prodejní asistent.
- Agent - může provádět akce.
- Skvělé! Jedna z top 3 přednášek.


## Jan Čurn - How to feed LLMs with data from the web

- Scraping webu je základ - Apify
- Když máte obsah v Markdownu (mám), pak je postup:
  - Založit Custom GPT
  - Dát mu instrukce, jak se má chovat.
  - Dát mu data.
- Tohle vypadalo jako přednáška, díky které udělám z celého Vzhůru dolů jednoho bota, který vám na všechno odpoví, ale David Grudl mě vyvedl z omylu. Problém je nejspíš v zatím nedostatečné paměti ChatGPT. Tedy tak nějak si to z afterparty, kolem třetí ráno, pamatuju. :-)

Moje poznámky si nejlépe doplňte [o záznamy](https://slideslive.com/webexpo), které jsou už k dispozici.