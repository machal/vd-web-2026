---
postID: 94
postTitle: 'Teď si můžete objednat i tištěnou verzi knihy „Vzhůru do (responzivního) webdesignu“'
category:
  - responzivni-design
postUrlId: kniha
postDateTime: '2017-08-03 00:00:00'
excerpt: 'Hurá!'
postStatus: Published
authorID: 0
sectionID: 1
no_ads: true
og_title: 'Teď si můžete objednat i tištěnou verzi knihy „Vzhůru do (responzivního) webdesignu“'
og_description: 'Hurá!'
og_type: article
---

# Teď si můžete objednat i tištěnou verzi knihy „Vzhůru do (responzivního) webdesignu“

Jsem trochu na měkko. Tištěná verze [„Vzhůru do (responzivního) webdesignu“ je tady](/ebook-responzivni)!

[![Kniha „Vzhůru do (responzivního) webdesignu“](/assets/img/content/dest/vdwd.webp)](/ebook-responzivni)

Když jsem před osmi měsíci začal psát druhý e-book, ještě jsem netušil, kolik energie mě to bude stát. 

První krize přišla záhy po začátku psaní. Když jsem zjistil, že čistě technicky orientovaný text nedává smysl. Že pro uvažování o responzivních webech musím přidat i designérský rozměr. 

Design je sice každodenní součást mé práce, jenže o něm běžně nepíšu. Takže přišla krize druhá — v novém tématu jsem se necítil tak dobře a přestalo mi to jít od ruky.

Pak přišla třetí, čtvrtá, pátá krize. Když mi došlo, jak přidaný designérský rozměr ovlivňuje celý text a jak moc jej celý musím změnit. Když jsem okolí nedokázal přesně popsat, s čím se to vlastně zabývám a začal jsem na to být ještě více sám než obvykle. A taky když začaly docházet našetřené peníze.

Šestá krize byla nejsilnější. Přišla po tom, co jsem text rozeslal k připomínkám asi desíti lidem. Dostal jsem jich dost. A bylo jasné, že to dokončení se ještě na dlouho odkládá. Někteří mě nešetřili, jiní zase pochválili. Za obojí jim děkuju, protože to celou věc posunulo do nových stupňů kvality.

Proč o tom píšu? Někde mezi první a šestou krizí totiž sílilo nastavení mysli, které říkalo, že tentokrát nepíšu další e-book. Že to je téma na poctivou knížku.

Teprve teď můžu říct, že ta knížka je hotová. Hotová ve fyzické podobě. Mám ji v ruce a vidím, že se všechny ty krize náramně vyplatily.

Můžete to posudit sami. Je tady. Ve formátu A5, měkké vazbě, celobarevná a na 272 stránkách kvalitního papíru. [Stojí 649 Kč](/ebook-responzivni/kniha) i se všemi e-bookovými formáty, poštovným a balným. 

Majitelé e-boouů „Vzhůru do (responzivního) webdesignu“  si ji do konce srpna mohou dokoupit [za 319 Kč](/ebook-responzivni/doplatek), takže je celek vyjde o trochu levněji. 

A já se zase po dlouhé době zase cítím jako po prvním rande. Jsem zvědavý, co na to řeknete. :-)

<br>

<p class="text-center">
  <a class="button button--primary" href="/ebook-responzivni">Více informací o knížce</a>
</p>

<br>