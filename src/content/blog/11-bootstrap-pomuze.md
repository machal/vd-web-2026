---
postID: 11
postTitle: 'Kdy vám Bootstrap pomůže a kdy ne?'
postUrlId: bootstrap-pomuze
postDateTime: 2014-02-10
excerpt: 'Užitečnost nových technologií bývá částí lidí podceňována, části přeceňována. Zkusím nás tímto článkem zařadit do třetí skupiny, která se k frontend frameworkům staví střízlivě.'
postStatus: Published
authorID: 1
sectionID: 1
category: []
no_ads: false
include_rss: true
category_highlight: true
og_title: 'Kdy vám Bootstrap pomůže a kdy ne?'
og_description: 'Užitečnost nových technologií bývá částí lidí podceňována, části přeceňována. Zkusím nás tímto článkem zařadit do třetí skupiny, která se k frontend frameworkům staví střízlivě.'
og_type: article
---

# Kdy vám Bootstrap pomůže a kdy ne?

Užitečnost nových technologií bývá částí lidí podceňována, části přeceňována. Zkusím nás tímto článkem zařadit do třetí skupiny, která se k frontend frameworkům staví střízlivě.

Bootstrap mám buď v některých situacích odzkoušený nebo jsem se k historkám o jejich nasazování dostal z první ruky. Naskytlo se celkem 6  ověřených scénářů, kdy pomůže, nepomůže nebo pomůže s podmínkou. 

<img src="/assets/img/content/src/vdbootstraplogofialove-.jpg" width="1000" height="575" alt="Bootstrap 3.1 logo">

## Pomůže

### 1) Webové aplikace

Administrace, intranety… prostě aplikace v prohlížeči. V tomhle segmentu znamená Bootstrap revoluci. Grafici a frontend kódeři přicházejí o práci. Programátor si sedne k Bootstrapu a velice rychle má hotové docela hezké rozhraní. Scénář kdy Bootstrap pomůže se třemi vykřičníky.

### 2) Prototypování UI v prohlížeči

Prototypujete v prohlížeči? Prezentační weby, aplikace, eshopy… cokoliv? Pokud jste to nezkusili, děláte chybu, ale nebudeme odbočovat. Až tuhle cennou techniku vyzkoušíte, vzpomeňte si na Bootstrap. 


### 3) Využití Bootstrap komponent

Vy pokročijejší víte, že Boostrap nemusíte využívat jako celek. Vytáhnete si z něj třeba jen [karusel](http://getbootstrap.com/javascript/#carousel) a… profit! Nebo [formuláře](http://getbootstrap.com/css/#forms), ty jsou samy o sobě dost velký pomocník. Nebo jakoukoliv jinou [komponentu](http://getbootstrap.com/components/). Vítané ušetření práce, i když Bootstrap jako celek nemusíte.

## Nepomůže 

[Wow-efekt](https://www.apple.com/mac-pro/) [prezentační](http://sugarblogfilm.com/en/) weby. Cokoliv příliš organického a málo modulárního, příliš grafického a málo nativního, příliš košatého a málo minimalistického. Rozumíme si? 

Antipatterny je dobré znát, protože někteří z nás mají nekritické nadšení pro novinky ve webařském DNA. Od nich se můžeme odpíchnout a doskočit až k šedivé zóně mezi pomohou a nepomohou.

## Pomůže, ale…

### 1) Responzivní řešení

Ano, Bootstrap je taky *responzivní* framework. Ale uděláte na něm dobrý responzivní web? 

Bootstrap zásadně pomůže pokud s responzivním webdesignem začínáte. I těm zkušenějším může pomoci s layoutem nebo responzivními komponentámi — vezměme třeba [navigaci](http://getbootstrap.com/components/#navbar). Nasadíte ji a techniku přizpůsobování malým či velkým displejům nemusíta řešit.

Tady jeho pomoc končí. Nijak neřeší rychlost načítání, potřebu nastavovat [breakpointy na míru](http://kratce.vzhurudolu.cz/post/46416507703/jake-breakpointy-zvolit-v-responzivnim-webdesignu) konkrétního obsahu nebo načítání [různé verze komponent](http://foundation.zurb.com/docs/components/interchange.html) podle velikosti displeje. 

Dobrý responzivní web vám zařídí dobrý webdesignér, nikoliv Bootstrap.


### 2) Prezentační weby – problém a příležitost zároveň

Zjednodušování komplexních problémů je lidská přirozenost a tak se nelze divit lidem, kteří Bootstrap považují za něco co je spasí vždy a všude. Měli byste slyšet co si o tom myslí kódeři, kteří pak pseudo-Bootstrap PSDéčko lámou „do Bootstrapu jak chtěl klient“.

Využití Bootstrapu u prezentačních webů [je možné](http://expo.getbootstrap.com/), ale nelze dělat *z vůle* (klienta, grafika, kódera, Boha…). 

Vyžaduje totiž **změnit způsob uvažování celého týmu**. Přestat přemýšlet ve stránkách a péesdéčkách, dělat to v komponentách. Pochopit a respektovat mřížku. Porozumět typografii a vertikálnímu rytmu stránek postavených na Bootstrapu. Vstřebat zákonitosti responzivního webdesignu.

Pokud se někomu *nedejbože* takto podaří vzdělat celý tým od zadavatele po programátora, tipuji, že se mu otevírá **celá nová tržní nika velmi efektivně udělaných prezentačních webů**. Jdete do toho? 

Takže ano — frontend framworky jsou *někdy* revolučně prospěšné, *někdy*  docela fajn, *někdy* zase úplně naprd a *někdy* by pomohly, ale vyžaduje to přepnout spínač v hlavě.

Tolik můj současný otisk mysli. Budu rád když se v komentářích podělíte o všechny možné zkušenosti i s jinými scénáři použití.