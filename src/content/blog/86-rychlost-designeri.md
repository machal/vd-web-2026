---
postID: 86
postTitle: 'Rychlost webu je záležitostí designéra'
postUrlId: rychlost-designeri
postDateTime: '2017-03-08 00:00:00'
excerpt: 'Cíle webových grafiků a designérů se moc nemění. Co se ale změnilo, jsou naše znalosti o významu rychlosti webu pro jeho výslednou úspěšnost.'
postStatus: Published
authorID: 0
sectionID: 1
category:
  - rychlost
  - rychlost-nacitani
no_ads: false
og_title: 'Rychlost webu je záležitostí designéra'
og_description: 'Cíle webových grafiků a designérů se moc nemění. Co se ale změnilo, jsou naše znalosti o významu rychlosti webu pro jeho výslednou úspěšnost.'
og_type: article
---

# Rychlost webu je záležitostí designéra

Cíle webových grafiků a designérů se moc nemění. Co se ale změnilo, jsou naše znalosti o významu rychlosti webu pro jeho výslednou úspěšnost. Psal jsem o tom například [v textu „Proč řešit rychlost načítání webu?“](/prirucka/rychlost-nacitani-proc).

<!-- AdSnippet -->

[Zmiňuje se o tom](https://www.thinkwithgoogle.com/articles/mobile-page-speed-website-load-time.html) také Jason Cohen, globální technologický šéf Google:

> Když se web navrhuje, marketéři chtějí, aby se uživatelé cítili dobře, chtějí vyvolat zvědavost, zájem a vzrušení. Jenže uživatelé se až moc často cítí rozmrzelí, frustrovaní a netrpěliví když web načítají na mobilech. Proč? Protože načtení té krásné grafiky prostě trvá dlouho.

##  Není to problém vývojářů? 

Je a není. Spoustu parametrů mohou ovlivnit jen vývojáři, spoustu jich mohou napravit. Ale už designér rozhoduje jak velké obrázky, kolik řezů písma, kolik javascriptových knihoven nakonec na webu bude potřeba použít. 

<!-- AdSnippet -->

V článku se tvrdí, že zpětnou vývojářskou optimalizací jde stav zlepšit o 20 až 30 %. Myslím, že to může být daleko více, jen to musí dovolit mantinely. A mantinely tvoří už markeťáci a designéři.

## Co jako designéři můžete dělat?

Je toho hodně, ale pro začátek by stačily tři věci.

1. Už při startu projektu si nastavit [Performance Budget](http://v3.danielmall.com/articles/how-to-make-a-performance-budget/), **maximální parametry rychlosti načítání**. Přidat to do analýzy konkurence, chtít to od svých dodavatelů. Performance Budget kontrolovat i během dalšího vývoje projektu.
2. **Vylepšit procesy.** Komunikovat s vývojáři. Konzultovat s nimi už rané fáze návrhů. Potenciálně problematické části webů prototypovat. Navrhovat [Mobile First](/prirucka/mobile-first)
 způsobem. 
3. Zvážit **využití proprietárních formátů** určených pro rychlé načtení jako je [AMP](https://www.ampproject.org/) od Google nebo [Instant Articles](https://instantarticles.fb.com/) od Facebooku.

Ne, vývojáři nemohou být na rychlost načítání sami. O její důležitosti musí být přesvědčený a na zlepšení pracovat celý tým.