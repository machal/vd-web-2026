---
postID: 51
postTitle: 'Jaká je kniha Responsive Design: Patterns & Principles?'
postUrlId: rwd-patterns-principles
postDateTime: '2016-02-17 00:00:00'
excerpt: 'To, že čtete Vzhůru dolů může znamenat, že knížka není pro vás. I tak vám ji ale doporučím koupit – někomu jinému. Čtěte dále, vše se dozvíte.'
postStatus: Published
authorID: 1
sectionID: 1
og_title: 'Jaká je kniha Responsive Design: Patterns & Principles?'
og_description: 'To, že čtete Vzhůru dolů může znamenat, že knížka není pro vás. I tak vám ji ale doporučím koupit – někomu jinému. Čtěte dále, vše se dozvíte.'
og_type: article
tags: ['responzivni-design']
---
# Jaká je kniha Responsive Design: Patterns & Principles?

Autor pojmu „responzivní design“ napsal [novou knihu](http://abookapart.com/products/responsive-design-patterns-principles).

Už jen touhle větou mnohým seberu pár dolarů z účtu. Těm, kteří od Ethana Marcotteho četli první knížku. Nebo [ten](http://alistapart.com/article/responsive-web-design) slavný článek. 

To, že čtete Vzhůru dolů ale může znamenat, že knížka není pro vás. I tak vám ji ale doporučím koupit – někomu jinému. Čtěte dále, vše se dozvíte.

Podobně jako v první knize vás Marcotte totiž nezavalí nákladem novinek a technických vymožeností. Pro nejnovějším technické vychytávky nebo hloubku informací je proto lepší hledat jiné zdroje.

![Responsive Design: Patterns & Principles](/assets/img/content/dest/rwd-patterns-principles.jpg)

Ethan umí jiné věci. Umí trpělivě, precizně a vtipně vysvětlovat hluboké principy. Tak, aby vzniklý obsah měl dopad na co nejvíce lidí. Váháte co tím myslím? Ethan vymyslel „responzivní webdesign“ a já se sázím, že o tom jste něco slyšeli.

## O jakých návrhových vzorech a principech je vastně řeč? 

Kniha ukazuje dobré a špatné UX patterny pro řešení obrázků, videí, reklamních bannerů nebo třeba navigací. Váháte zda použít hamburger ikonu? Autor vám s tím pomůže.

V části o principech se dotýká potřeby přechodu na [modulární systémy](https://www.youtube.com/playlist?list=PLnXfazh66kVfabxlsz0yzYjx-_zqzl7Jc), nutnosti změn webařských pracovních postupů, trochu haní layoutové mřížky CSS frameworků ([content-out design FTW](http://alistapart.com/article/content-out-layout)) a fixování webdesignérů na konkrétní zařízení.

Pokud čtete Vzhůru dolů nebo ještě lépe články od Waltonů, Chimerů, Mallů, a zároveň si nové postupy zkoušíte, asi jsem vás nenalákal. Tyhle věci už totiž máte dávno načtené. I tak ale – do vaší skupiny se počítám a přesto jsem si u „Patterns & Principles“ řadu věcí ujasnil a pár docela zásadních se dozvěděl. To by ovšem na jednoznačné doporučení „Mlčet a koupit!“ nebylo.

Strašně moc zajímavá ale tahle knížka může být pro všechny ostatní. Je to „status quo“ responzivního designu reflektující vývoj posledních šesti let. 

## Responzivní design je revoluce webdesignu, ale zatím to všichni nevědí

Souhlasíte? Pak sázím svoje responzivní ponožky, že někde kolem vás je člověk, kterému tahle knížka pomůže otevřít oči. Váš klient, šéf, grafik nebo kolega programátor. Ti všichni „Patterns & Principles“ potřebují.

Vyplatí se vám ji jim koupit, věřte mi. Autor pojmu „responzivní design“ totiž napsal [novou knihu](http://abookapart.com/products/responsive-design-patterns-principles).

---

<p class="text-center margin-top-xl">
<small>Článek původně vyšel v pravidelném měsíčním newsletteru. Pokud jej chcete dostávat mezi prvními, zanechte nám prosím svůj email:</small>
</p>

<p class="text-center margin-top-xl margin-bottom-xl">
<a href="http://eepurl.com/D-SNv" class="button button-primary">Přihlásit k newsletteru</a>
</p>