---
postID: 37
postTitle: 'Důvody proč jít na WebExpo 2015? Tady jich máte osm'
category:
  - webdesign
postUrlId: webexpo-2015
postDateTime: '2015-09-07 00:00:00'
excerpt: 'Z pohledu vývoje webového UI bychom letošní WebExpo mohli pojmenovat jako „architektonické”.'
postStatus: Published
authorID: 1
sectionID: 1
og_title: 'Důvody proč jít na WebExpo 2015? Tady jich máte osm'
og_description: 'Z pohledu vývoje webového UI bychom letošní WebExpo mohli pojmenovat jako „architektonické”.'
og_type: article
---

# Důvody proč jít na WebExpo 2015? Tady jich máte osm

Osm důvodů, osm WebExpo přednášek. Z pohledu vývoje webového UI bychom letošní WebExpo mohli pojmenovat jako „architektonické". Kolem návrhu a údržby webového frontendu se točí témata většiny přednášek, které jsem vybral. Dopňují to filozofická zamyšlení nad webem jako médiem, rychlost načítání, nové technologie a můj příspěvek o netradičních pracovních postupech.

## 1) Robin Pokorný: Automatické nástroje pro kvalitní CSS

Jsem docela zvědavý, co si náš milý [berlínský frontendista Robin](http://robinpokorny.com/) letos připravil. Pokud vím, bude to o nástrojích vylepšujících spravovatelnost větší CSS codebase s důrazem na dodržování [OOCSS](/prirucka/oocss) a [BEM](/prirucka/bem) principů. [Více na WebExpo.cz](http://webexpo.cz/praha2015/prednaska/automaticke-nastroje-pro-kvalitni-css/).

## 2) Paul Robert Lloyd: The Principles of Responsive Web Design

[Paul](https://paulrobertlloyd.com/) bude mluvit nikoliv o technických principech responzivního designu, ale principech webu jako média. Klíčové fráze: [Mobile first](/prirucka/mobile-first), Watch first, Offline first, Content first, Structure first, Text first. Filozofických přednášek není nikdy dost, generují zajímavé diskuze. Jsem rád, že letos máme na WebExpu dvě. [Více na WebExpo.cz](http://webexpo.cz/praha2015/prednaska/the-principles-of-responsive-web-design/).

## 3) Johnny Rodgers: Flexibility and rigidity in frontend architecture

Johnny přiletí z Kanady, aby nám povyprávěl o relativně neobvyklém přístupu k frontend vývoji [ve Slacku](https://slack.com/). Pokud vás také zajímá jak zrychlit vývoj, zajděte sem. Budu citovat z Webexpo programu: „Ve Slacku používáme poměrně unikátní architekturu, která skoro nepoužívá frameworky, píšeme (téměř) vanilla JS a teprve nedávno jsme začali psát testy a dokumentaci." [Více na WebExpo.cz](http://webexpo.cz/praha2015/prednaska/flexibility-and-rigidity-in-frontend-architecture/).

## 4) Andy Hume: Architecting resilient front-ends

Odolný frontend v Andyho podání znamená web, který se nerozbíjí ani na pomalých internetových připojeních. Nám dobře známé vrstvy progressive enhacement – obsah a zbytná vylepšení – obohacuje o třetí vrstvu – leftovers, zbytky. [Slajdy](https://speakerdeck.com/andyhume/architecting-resilient-front-ends-jquery-uk-2015) z jeho letošní stejně pojmenované přednášky jdou také do hloubky klíčových ukazatelů rychlosti načítání jako je Start render. Myslím, že tohle bude zajímavé i pro zkušené optimalizátory způsobu načítání webů. [Více na WebExpo.cz](http://webexpo.cz/praha2015/prednaska/architecting-resilient-front-ends/).

## 5) Anna Debenham: Style Guides, Pattern Libraries and Code Standards

Říká se, že style guidy jsou ohromně zajímavý nástroj pro efektivní vývoj středně velkých a větších webů. Autor těchto řádek si ale myslí, že to platí i o těch malých. Jednoduchou [příručku stylů](http://www.vzhurudolu.cz/style) má třeba i Vzhůru dolů. Problémem ale je, že nástrojů a možností jak vlastní UI knihovny vytvářet je velké množství. A kdo jiný by nám měl problematiku zmapovat, než Anna Debenham, která o ni vede [podcast s Bradem Frostem](http://bradfrost.com/blog/post/style-guide-podcast/)? Povinná přednáška. [Více na WebExpo.cz](http://webexpo.cz/praha2015/prednaska/style-guides-patterns-libraries-and-code-standards/).

## 6) Martin Michálek: Designování webů v prohlížeči

[![Iterace VašeČočky.cz](/assets/img/content/dest/vasecocky-iterace.jpg)](http://webexpo.cz/praha2015/prednaska/designovani-webu-v-prohlizeci/)

Je to trapné, ale musím vás pozvat i na svou přednášku. :-) V posledních letech jsem téměř úplně opustil Photoshop a statické kreslící nástroje. Komponenty uživatelského rozhraní, ale i celé weby skicuji rukou a pak rovnou prototypuji v prohlížeči. Má to své klady, ale i problémy. Co jsem se zatím o tomhle způsobu práce naučil, ukážu na probíhajícím redesignu eshopu [VašeČočky.cz](http://www.vasecocky.cz/). [Více na WebExpo.cz](http://webexpo.cz/praha2015/prednaska/designovani-webu-v-prohlizeci/).

## 7) Filip Hráček: Nové technologie mobilního webu: rychlý přehled

Mám fakt radost, že se Filip Hráček v poslední době pustil do popularizace témat kolem mobilního webu. Push notifikace, add-to-homescreen, podpora gest, Material Design (Lite), Polymer 1.0 a další. Témata co Filip vytáhne jsou naprosto žhavá a sám v nich většinou nemám jasno. [Více na WebExpo.cz](http://webexpo.cz/praha2015/prednaska/nove-technologie-mobilniho-webu-rychly-prehled/). 

## 8) Jeremy Keith: Enhance!

`if (@adactio in ČR) { document.write("Hurá!") }` Pokud Jeremyho neznáte, vězte že to je celosvětově velmi uznávaný řečník, [autor knih](http://html5forwebdesigners.com/) a [mnoha článků o webdesignu](https://adactio.com/). Pokud vím, jeho přednáška Enhance se točí zase kolem progressive ehnacement, ale očekávám hodně filozofický rozměr a vysoký stupeň přesvědčivosti. Možná i schopnosti ještě trochu zvýšit úroveň webdesignu v ČR. Sem musíte jít.  [Více na WebExpo.cz](http://webexpo.cz/praha2015/prednaska/enhance/).

Půjdu ale [i na další přednášky](http://webexpo.cz/martinmichalek/praha2015/agenda/). Kromě výšeuvedných se budu točit kolem designu a Javascriptu. Uvidíme se?