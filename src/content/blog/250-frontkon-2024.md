---
postID: 250
postTitle: 'Pozvánka na FrontKon 2024: backend vrací úder a haló kolem přístupnosti'
postUrlId: frontkon-2024
postDateTime: 2024-09-11
excerpt: 'FrontKon se letos přestěhoval do Prahy a zhruba za měsíc přinese obsah, který bude doufám zajímavý pro každého frontendistu a každou frontendistku.'
postStatus: Published
authorID: 1
sectionID: 1
category:
  - frontkon
  - frontendisti
  - konference
no_ads: true
include_rss: true
category_highlight: true
og_title: 'Pozvánka na FrontKon 2024: backend vrací úder a haló kolem přístupnosti'
og_description: 'FrontKon se letos přestěhoval do Prahy a zhruba za měsíc přinese obsah, který bude doufám zajímavý pro každého frontendistu a každou frontendistku.'
og_type: article
---

# Pozvánka na FrontKon 2024: backend vrací úder a haló kolem přístupnosti

FrontKon se letos přestěhoval do Prahy a zhruba za měsíc přinese obsah, který bude doufám zajímavý pro každého frontendistu a každou frontendistku.

Píšu „doufám“, protože jsem ten hlavní, kdo je za program zodpovědný. Takže teď alespoň víte, kde si stěžovat.

To je i důvod, proč vás nyní velmi rád, i zde na Vzhůru dolů, na FrontKon zvu do O2 Universa.

![David Grudl na FrontKonu](https://res.cloudinary.com/vzhurudolu-cz/image/upload/w_1024,q_80/v1699859304/f%c5%95ontendisti/frontkon-23-004_vwnueb.jpg)

## Dvě hlavní témata {#temata}

V [programu](https://frontkon.cz/#program) najdete kolem 40 přednášek. Témat, které komunita přinesla, bude opravdu hodně, ale dvě jsem předem vytáhl a cíleně na ně zaměřil pozornost přednášejících.

SSR zásadně zlepšuje rychlost webu a SEO a druhé téma – přístupnost – přináší nové právní povinnosti a je to téma, které osobně považuji za velmi důležité.

- O [SSR](https://www.vzhurudolu.cz/podcast/228-podcast-ssr) (a obecně přesunu kódu na server) se v javascriptové komunitě velmi mluví. Je samozřejmě vtipné, že se frontendové konference zaměřují na backend, ale vývoj nezastavíš.
- V roce 2025 začne platit [European Accessibility Act](https://www.eud.eu/cs/news/eud/policy/eu-accessibility-legislation/european-accessibility-act/), který bude od webařů vyžadovat úpravu webů směrem k lepší přístupnosti všem typům uživatelů. Je čas se připravit, třeba i na FrontKonu.

Vyberu nyní několik přednášek z každého z obou okruhů, na které bych vás rád upozornil.

![Publikum na FrontKonu](https://res.cloudinary.com/vzhurudolu-cz/image/upload/w_1024,q_80/v1699859305/f%c5%95ontendisti/frontkon-23-005_ofh7m8.jpg)

## SSR (Server-Side Rendering) a backend vrací úder {#SSR}

- Přechod z React SPA na Next.js SSR (Vojta Ešner)
- Prisma.io: kouzla s daty (Marta Kirchgessner & Tomáš Randus)
- Serverless renderování webových komponent (Aleš Roubíček)
- Backend: Skrytý motor frontendu (Petr Burian)
- Diskuze: JS frameworky (Libor Vaněk a Borek Bernard)

![Chillout na FrontKonu](https://res.cloudinary.com/vzhurudolu-cz/image/upload/w_1024,q_80/v1699859305/f%c5%95ontendisti/frontkon-23-003_dosnyl.jpg)


## Přístupnost a European Accessibility Act {#a11y}

- 5 právních f*ckupů, kterým by se měl vyhnout každý frontendista (Karel Navrátil)
- Inkluzivní mindset: důležitý krok k tvorbě přístupnějších aplikací (Tereza Kosnarová)
- Evropský zákon o přístupnosti optikou frontendisty (Radek Pavlíček)
- Jak jsme zpřístupňovali Dr.Max.cz (Lukáš Hosnedl a Ondřej Kovář)
- Diskuze o přístupnosti (pod vedením Adama Kudrny)

Na webu už máme plnohodnotný program:

[frontkon.cz](https://frontkon.cz/)

A pozor levnější [vstupenky](https://frontkon.cz/vstupenky) pomalu mizí.

Přijďte se inspirovat, popovídat si a probrat výzvy současného frontendu. Budu se na vás těšit. Uvidíme se?