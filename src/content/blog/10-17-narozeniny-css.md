---
postID: 10
postTitle: 'CSS slaví 17. narozeniny'
postUrlId: 17-narozeniny-css
postDateTime: '2013-12-23 00:00:00'
excerpt: 'Tohle je fajn vánoční téma, co říkáte? S jedním ze základních stavebních kamenů front-end technologií právě tříská těžká puberta a John Allsopp mu ke sladkým sedmnáctinám napsal moc fajn přání.'
postStatus: Published
authorID: 1
sectionID: 1
category:
  - css
og_title: 'CSS slaví 17. narozeniny'
og_description: 'Tohle je fajn vánoční téma, co říkáte? S jedním ze základních stavebních kamenů front-end technologií právě tříská těžká puberta a John Allsopp mu ke sladkým sedmnáctinám napsal moc fajn přání.'
og_type: article
---

# CSS slaví 17. narozeniny

Tohle je fajn vánoční téma, co říkáte? S jedním ze základních stavebních kamenů front-end technologií právě tříská těžká puberta a John Allsopp mu ke sladkým sedmnáctinám [napsal moc fajn přání](http://www.webdirections.org/blog/happy-17th-birthday-css/). Je tam spousta perel a perliček, které stojí za zapsání:

* **Z pohledu W3C specifikací je CSS nejstarší webovou technologí** — CSS1 se dostalo do specifikační fáze „W3C Recommendation” 18. prosince 1996, přibližně měsíc před první „W3C verzí“ [HTML](http://en.wikipedia.org/wiki/HTML) specifikace, *kultovní* HTML3.2.
* **MSIE jako podporovatel standardů** — co je dnes zase prostým faktem, pěkných pár let pravda nebyla. Ale Internet Explorer 3 přišel ještě v průběhu roku 1996 s implementací CSS *standardů*. U konkurečního Netscape zatím vyvíjeli proprietární řešení. A to se jmenovalo…
* **JSSS — Javascript Style Sheets**, narozdíl od deklarativního CSSka imperativní jazyk prosazovaný Netscapem, výrobcem tehdy dominantního prohlížeče. Obsahoval prvky, které dneska hojně využíváme v CSS preprocesorech — třeba `if`/`else`. Obsah stránky styloval podobně jako to děláme Javascriptem — např. `ids.z098y.letterSpacing = "0.3em"`. Naštěstí se neujal.
* CSS v té době už byl známý koncept, implementovaný například prohlížečem ViolaWWW. **Novinkou byla [kaskáda](http://www.jakpsatweb.cz/css/css-kaskadovani.html)**, se kterou přišel dobře známý Hakon Wium Lie, dnes technický ředitel Opery.

Pěkné. V době kdy CSS vznikalo jsem sice už měl nějaké weby za sebou, ale pořádně jsem se s ním a konceptem oddělení obsahu od vzhledu začal seznamovat až se Zeldmanovým hnutím za podporu webových standardů kolem roku 2000. Tyhle koncepty tehdy u nás masivně popularizoval Marek Prokop a další veteráni, ale to už je jiný příběh. ;-)

Tak tedy, milé CSSko, přeji ti pevné zdraví a ještě jednou tolik!