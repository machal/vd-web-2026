---
postID: 224
postTitle: 'WebExpo 2023: další velké setkání webařů, už v dubnu (a soutěž o vstupenku)'
postUrlId: webexpo-2023
postDateTime: 2023-03-21
excerpt: 'Konference nabízí řadu zajímavých přednášek včetně témat jako futuristický UI, rychlost webu a designování hlasových rozhraní. Navíc se můžete těšit mimo jiné na přednášky od známých borců přes rychlost jako je Harry Roberts nebo Scott Jehl.'
postStatus: Published
authorID: 1
sectionID: 1
category:
  - webexpo
  - soutěž
no_ads: true
include_rss: true
category_highlight: true
og_title: 'WebExpo 2023: další velké setkání webařů, už v dubnu (a soutěž o vstupenku)'
og_description: 'Konference nabízí řadu zajímavých přednášek včetně témat jako futuristický UI, rychlost webu a designování hlasových rozhraní. Navíc se můžete těšit mimo jiné na přednášky od známých borců přes rychlost jako je Harry Roberts nebo Scott Jehl.'
og_type: article
---

# WebExpo 2023: další velké setkání webařů, už v dubnu (a soutěž o vstupenku)

Už [po osmé](https://www.vzhurudolu.cz/blog/37-webexpo-2015) vás na Vzhůru dolů zvu na každoroční konferenci WebExpo, sraz lidí z oblastí webového designu, vývoje a digitálního marketingu.

[WebExpo 2023](https://webexpo.net/) proběhne netypicky už 19. a 20. dubna, ale na typickém místě, v centru Prahy.

Konferenci Šárky Štrossové a jejího týmu mám rád hlavně pro skvělé možnosti potkávání s kolegy a kolegyněmi. Velmi rád si sem také chodím rozšířit obzory mimo své hlavní zaměření (což je nyní [rychlost webu](https://www.pagespeed.cz/)).

<p><img src="https://res.cloudinary.com/vzhurudolu-cz/image/upload/v1679375259/vzhurudolu-blog/Webexpo_Second_Stage__Lucerna_Cinema_dkosuo.jpg" alt="Kino Lucerna během WebExpa" width="1000" height="662"></p>

Vybral jsem pro vás několik přednášek, které mě [v programu](https://webexpo.net/program/) zaujaly, nebo si myslím, že by je čtenáři Vzhůru dolů neměli propást.

## Z frontendových luhů a hájů {#frotnend}

* [Futuristic UI: How to make users feel like they're in a sci-fi movie](https://webexpo.net/sessions/futuristic-ui-how-to-make-users-feel-like-theyre-in-a-sci-fi-movie/), protože Filip Hráček, kterého znáte [z podcastu](https://www.vzhurudolu.cz/podcast/207-podcast-filip-hracek).
* [Authentication UX](https://webexpo.net/sessions/vitaly-friedman-webexpo-talk/), protože Vitaly Friedman inspiruje, i když mluví o něčem, co zrovna nepotřebujete.
* [Extending HTML with Web Components](https://webexpo.net/sessions/extending-html-with-web-components/), protože mě zajímá, kdy už budou konečně Web Components široce použitelné.
* [You might not need css-in-js](https://webexpo.net/sessions/you-might-not-need-css-in-js/), protože si myslím, že některé důvody pro CSS-in-JS už opravdu neplatí. Tak schválně…!
* [Why local-first software fixes everything](https://webexpo.net/sessions/why-local-first-software-fixes-everything/), protože sice nevěřím, ale i tak si moc rád Dana Steigerwalda poslechnu.
* [More than words: Designing and building voice interfaces](https://webexpo.net/sessions/more-than-words-designing-and-building-voice-interfaces/), protože ovládání hlasem bude s nástupem AI (viz [podcast](https://www.vzhurudolu.cz/podcast/221-podcast-ai-vyvojari)) lidem ještě blíž.
* [Supercharge your skills with creative coding](https://webexpo.net/sessions/supercharge-your-skills-with-creative-coding/), protože ano, v současném webdesignu je kreativita na ústupu a je to škoda.
* [How to make and share more flexible UI components](https://webexpo.net/sessions/how-to-make-and-share-more-flexible-ui-components/), protože po letech zase trochu více přemýšlím nad UI a design systémy mě znovu více zajímají.
* [Shape Up Development Process](https://webexpo.net/sessions/shape-up-development-process/), protože Honzovi Korbelovi věřím, že už pak nebudu muset číst [knihu](https://basecamp.com/shapeup), na kterou se už léta chystám.

## Rychlost webu {#rychlost}

[Harry Roberts](https://www.vzhurudolu.cz/blog/68-harry-roberts) jezdí na WebExpo často a rád. Jeho přednášky jsou vždy plné pokročilejších tipů, proto nevynechám jeho talk [Optimising Largest Contentful Paint](https://webexpo.net/sessions/optimising-largest-contentful-paint/). Velmi doporučuji i Harryho [páteční workshop](https://webexpo.net/sessions/premium-workshop-find-it-and-fix-it-practical-web-performance-optimisation/).

Letos dorazí i hvězdný Scott Jehl z WebpageTestu a bude povídat na téma [Experimenting with performance at the edge](https://webexpo.net/sessions/experimenting-with-performance-at-the-edge/).

Z oblasti rychlosti ale toho na WebExpu můžete slyšet a vidět více -- například [microservices](https://webexpo.net/sessions/how-to-make-sure-your-system-doesnt-blow-up/), [Livesport News](https://webexpo.net/sessions/how-to-add-news-to-service-with-100m-users/) nebo [invalidaci více keší](https://webexpo.net/sessions/tomas-kopecny/) od stejné firmy.

## Stopa Vzhůru dolů {#vd}

Po loňském podílnictví na tvorbě programu a [krátké keynote](https://www.vzhurudolu.cz/blog/215-webexpo-2022-prohlizece) mám letos více času a prostoru a tak se vám v přednášce [Shift happens: Dealing with Cumulative Layout Shift (Case Study)](https://webexpo.net/sessions/shift-happens-dealing-with-cumulative-layout-shift-case-study/) během 20 minut pokusím předat návod na pochopení [metriky CLS](https://www.vzhurudolu.cz/prirucka/metrika-cls) a tipy na její optimalizaci.

Robin Pokorný bude diskutovat v bloku [How to Become a Staff+ Engineer](https://webexpo.net/sessions/how-to-become-a-staff-engineer-podcast-live/) (a taky natáčet živě svůj nový podcast).

[Riki Fridrich](https://www.vzhurudolu.cz/lektori/riki-fridrich) vás ve [Write testable code](https://webexpo.net/sessions/write-testable-code/) naučí psát lepší kód.

## Soutěž o vstupenku a knížku pro juniorní vývojáře {#soutez}

Od organizátorů jsem dostal vstupenku navíc a rád bych ji věnoval někomu, kdo ji opravdu ocení. Pojďme si proto zasoutěžit o [jednu vstupenku](https://webexpo.net/tickets/) a jednu [knížku s e-bookem](https://www.vzhurudolu.cz/css-layout/), jako cenu útěchy.

Podmínky jsou tyto:

* Soutěž je určená pro juniorní vývojářky a vývojáře, kteří v oboru nepracují více než 3 roky.
* Do komentáře pod článkem nebo do e-mailu [martin@vzhurudolu.cz](mailto:martin@vzhurudolu.cz) pošlete odkaz na váš LinkedIn profil a odpovězte na otázku: „Co vás na webařině nejvíc baví?"
* Z odpovědí vylosuji dva lidi, jeden dostane knížku a druhý vstupenku na WebExpo.
* Uzávěrka soutěže je v neděli 26. 3. 2022 o půlnoci.

Pro vás ostatní tady od WebExpa mám slevičku:

<p><img src="https://res.cloudinary.com/vzhurudolu-cz/image/upload/v1679375259/vzhurudolu-blog/Webexpo_Vzhurudolu_23_promo_speakers_wide_5_kkwn1i.png" alt="Kino Lucerna během WebExpa" width="1200" height="630"></p>

Hodně štěstí a na viděnou na WebExpu!