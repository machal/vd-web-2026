---
postID: 218
postTitle: 'Novinky ke knize „CSS: moderní layout“ – verze 1.1 a knihkupectví'
postUrlId: css-kniha-1-1
postDateTime: 2022-11-01
excerpt: 'Půl roku od vydání, to je čas na aktualizaci a puštění do světa. Nyní knížku naleztete také v běžné distribuční síti online i kamenných knihkupců.'
postStatus: Published
authorID: 1
sectionID: 1
category:
  - css
  - vdlayout
  - css-layout
no_ads: true
include_rss: true
category_highlight: true
og_title: 'Novinky ke knize „CSS: moderní layout“ – verze 1.1 a knihkupectví'
og_description: 'Půl roku od vydání, to je čas na aktualizaci a puštění do světa. Nyní knížku naleztete také v běžné distribuční síti online i kamenných knihkupců.'
og_type: article
---

# Novinky ke knize „CSS: moderní layout“ – verze 1.1 a knihkupectví

Půl roku od vydání se má [kniha „CSS: moderní layout“](https://www.vzhurudolu.cz/css-layout/) čile k světu. Dostávám na ni výborné ohlasy (děkuju za ně!) a e-book nebo tištěnou verzi si koupily už stovky z vás.

Jak je u mě zvykem, přišel čas na aktualizaci e-booku a vypuštění tištěné knihy do světa. Nyní se s ní, kromě Vzhůru dolů, můžete vidět také v knihkupectvích.

## CSS: moderní layout, verze 1.1 {#verze-1-1}

Jak už někteří víte, každý e-book vždy několikrát aktualizuji. Jednak proto, abych opravil chyby, ale také proto, abych přidal nový obsah.

<div class="rwd-media">
  <video muted controls width="1600" height="900">
    <source src="https://res.cloudinary.com/vzhurudolu-cz/video/upload/v1667278224/vzhurudolu-video/css-moderni-layout-video_handbrake_t4qzu6.mp4"
      type="video/mp4">
  </video>
</div>

Co nového jsem připravil pro verzi 1.1?

1. Přidal jsem **hodně obsahu o Container Queries** (které již podporují dva ze tří důležitých prohlížečů) a novou podkapitolu o související vlastnosti `contain`.
2. Opravil jsem **několik chybek**, které jste mi hlásili (za což děkuju!), a aktualizoval **informace o podpoře CSS vlastností** v prohlížečích, která se u zmíněných vlastností pěkně zlepšuje, protože [prohlížeče spolupracují](https://www.vzhurudolu.cz/blog/215-webexpo-2022-prohlizece).
3. Úplně jsem **předělal proces generování formátů EPUB a MOBI**, takže to teď bude svižnější při načítání v pomalejších čtečkách.

Pokud e-book už máte koupený, už jste dostali zprávu o vydání nové verze s odkazem na její stažení. Pro majitele e-booků je to zadarmo. Držitelé nových licencí rovnou dostanou verzi 1.1.

## Knížka dorazila do knihkupectví {#knihkupectvi}

Po prázdninách jsem dle plánu ukončil exkluzivitu prodeje tištěné knihy přes svoje Vzhůru dolů.

<p><img src="https://res.cloudinary.com/vzhurudolu-cz/image/upload/v1667278338/vzhurudolu-blog/kniha-knihkupectvi_gmeag4.jpg" width="1920" height="540"  alt="CSS: moderní layout v knihkupectví"></p>

Tištěnou knihu si teď můžete osahat, prolistovat, nebo dokonce koupit v internetových i kamenných knihkupectvích.

* [Kosmas](https://www.kosmas.cz/knihy/513330/css.-moderni-layout/) je hlavní zdroj a zároveň distributor knihy.
* Po alternativních prodejcích se porozhlédněte nejlépe [na Heuréce](https://knihy.heureka.cz/css-moderni-layout-martin-michalek/).

Chcete mi pomoci? Budu vděčný za každý váš ohlas v e-mailu nebo recenzi, ideálně na webu některého z knihkupců či [na Databázi knih](https://www.databazeknih.cz/knihy/css-moderni-layout-495843).

<p class="mt-3 mb-3 ta-c">
<a class="button" href="https://www.vzhurudolu.cz/css-layout/">Více o knize</a>
</p>