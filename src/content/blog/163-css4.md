---
postID: 163
postTitle: 'CSS4: Proč chceme novou verzi kaskádových stylů a proč ji dosud nemáme?'
postUrlId: css4
postDateTime: 2020-03-20
excerpt: 'Peter-Paul Koch navrhuje zavést zkratku CSS4 pro označení určitého stavu vývoje v oblasti kaskádových stylů. A já souhlasím.'
postStatus: Published
authorID: 1
sectionID: 1
category:
  - css
no_ads: false
include_rss: true
category_highlight: true
og_title: 'CSS4: Proč chceme novou verzi kaskádových stylů a proč ji dosud nemáme?'
og_description: 'Peter-Paul Koch navrhuje zavést zkratku CSS4 pro označení určitého stavu vývoje v oblasti kaskádových stylů. A já souhlasím.'
og_type: article
---

# CSS4: Proč chceme novou verzi kaskádových stylů a proč ji dosud nemáme?

[Peter-Paul Koch](https://www.quirksmode.org/blog/archives/2020/01/css4_is_here.html) navrhuje zavést zkratku CSS4 pro označení určitého stavu vývoje v oblasti kaskádových stylů. 

CSS4 v plánech W3C není. Konsorcium totiž přestalo verze jazyka vydávat někde u [CSS 2.1](https://www.w3.org/TR/CSS2/), tedy v roce 2011.

Proč tedy prosazovat pojem CSS4? Kvůli marketingu.

## CSS4 jako magnet na pozornost

[CSS](https://www.vzhurudolu.cz/css) se obecně potýká s nezájmem a nepochopením ze strany velké části [vývojářů](https://www.vzhurudolu.cz/blog/42-frontend-koder-vyvojar), kteří se na styly nespecializují. 

Pamatuju si jednu přednášku na WebExpo, kde spíkr udělal kvíz o [kaskádě v CSS](https://www.vzhurudolu.cz/prirucka/css-kaskada), tedy úplných základech stylů. Tuším, že těch, kteří zvedli ruku na správnou odpověď, bylo asi jen deset ze zhruba stovky přítomných.

PPK v článku vývojářskou obec hezky v kontextu znalosti CSS rozděluje na tři skupiny: 

- *hlavu*, která sleduje všechny novinky, oborem žije,
- *trup*, jehož členové a členky si občas něco přečtou (naprostá většina),
- *dlouhý ocas*, což je velmi široká skupina, která se o vývoj příliš nezajímá (a jak píše PPK, jejím členům nedělá problém nacpat do stránky 7,8 MB JavaScriptu).

Druhá a třetí skupina vývoj zase tak moc nesleduje, ale platí, že lidé v oboru jsou posedli novinkami. A hlavně novými verzemi čehokoliv.

## Aktuální vývoj CSS je složitý a pro vývojáře z „trupu“ a „dlouhého ocasu“ nesrozumitelný

CSS prošlo za poslední léta překotným vývojem. Z technologie na „obarvování stránek“ se díky novinkám v [CSS3](https://www.vzhurudolu.cz/prirucka/css3), [flexboxu](https://www.vzhurudolu.cz/prirucka/css3-flexbox), [gridu](https://www.vzhurudolu.cz/prirucka/css-grid) a mnoha, mnoha dalším stal hodně komplexní obor, který prakticky není možné udržet v jedné hlavě.

<blockquote class="twitter-tweet"><p lang="en" dir="ltr">On the left: the 2nd and 3rd editions of “CSS: The Definitive Guide”. On the right, a single copy of the fourth edition.<a href="https://t.co/cMyTNqTNV3">pic.twitter.com/cMyTNqTNV3</a></p>— Eric Meyer, CSS Nerd (@meyerweb) <a href="https://twitter.com/meyerweb/status/929097712754098181?ref_src=twsrc%5Etfw">November 10, 2017</a></blockquote>
<script async src="https://platform.twitter.com/widgets.js" charset="utf-8"></script>

Kaskádové styly se už nevyvíjejí jako jeden celek, ale [po modulech](https://www.w3.org/Style/CSS/current-work.en.html) jako je CSS Color  nebo Media Queries (nyní v páté úrovni). [Prohlížeče](https://www.vzhurudolu.cz/prirucka/prohlizece) novinky implementují právě po modulech nebo dokonce po jednotlivých vlastnostech.

Vývoj CSS se proto neoznačuje verzí. V jednom momentě totiž existuje mnoho modulů v různých verzích a v nich mnoho vlastností různě implementovaných v prohlížečích. 

Je to prostě složité jako řídící panel Temelína, takže se nelze divit, že plně se neorientují ani špičkoví členové *hlavy* komunity. Navíc je velmi těžké mluvit o novinkách v CSS jako celku, obsah pro vývojáře se stále více rozdrobuje směrem k tipů na jednotlivé nové vlastnosti. Potřebovali bychom prostě nové CSS3.

[CSS3](https://www.vzhurudolu.cz/prirucka/css3) v tomto velmi pomohlo, i přes to, že – pokud se nepletu – [nikdy oficiálně neexistovalo](https://www.google.com/search?q=%22css3%22+site%3Aw3.org), protože jediný podobný koncept u konsorcia W3 jsou [každoroční „snapshoty“](https://www.w3.org/TR/css3-roadmap/). 

CSS4 by zafungovalo podobně. Přitáhlo by pozornost. Zjednodušilo komunikaci. Najednou by se o „tom“ dalo mluvit, psát a diskutovat. A dělali by to i členové „trupu“ a „dlouhého ocasu“. 

CSS4 by komunita webových vývojářů a vývojářek vážně potřebovala. Co říkáte?