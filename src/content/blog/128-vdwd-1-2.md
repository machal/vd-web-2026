---
postID: 128
postTitle: 'Je tady verze 1.2 „responzivního“ e-booku: Weby na chytrých hodinkách, tvorba breakpointů a ty zatrolené viewporty'
postUrlId: vdwd-1-2
postDateTime: 2018-11-26
excerpt: 'Přichystal jsem předvánoční aktualizaci e-booku Vzhůru do (responzivního) designu a vás možná potěší, že ji majitelé licencí dostanou zadarmo.'
postStatus: Published
authorID: 1
sectionID: 1
category:
  - vdwd
  - responzivni-design
no_ads: false
include_rss: true
category_highlight: true
og_title: 'Je tady verze 1.2 „responzivního“ e-booku: Weby na chytrých hodinkách, tvorba breakpointů a ty zatrolené viewporty'
og_description: 'Přichystal jsem předvánoční aktualizaci e-booku Vzhůru do (responzivního) designu a vás možná potěší, že ji majitelé licencí dostanou zadarmo.'
og_type: article
---

# Je tady verze 1.2 „responzivního“ e-booku: Weby na chytrých hodinkách, tvorba breakpointů a ty zatrolené viewporty

Přichystal jsem předvánoční aktualizaci e-booku [Vzhůru do (responzivního) designu](/kniha-responzivni-design) a vás možná potěší, že ji majitelé licencí dostanou zadarmo. Ostatně, na více než tisícovku z nich už čeká v e-mailu.

## Co je nového? {#co-noveho}

Je toho docela dost:

* Nový text: Zobrazování webů na chytrých hodinkách Apple Watch.
* Nový text: Jak nastavovat breakpointy?
* Nový text: Breakpointy v CSS.
* Přepsaná kapitola o viewportech: Viewporty, meta značka pro viewport a nový text o zjištění velikosti okna.
* Přepsaný text o jednotkách v CSS.
* Requiem za mrtvé technologie: V e-booku už nepíšu o Internet Exploreru 10 a starších, prohlížeči Android Browser, nebo operačním systému Windows Phone.
* Opravdu hodně drobných úprav, vylepšení a vyleštění.

<figure>
[cms:asset 54]
<figcaption markdown="1">
*Vzhůru do (responzivního) webdesignu: Ukázka z MOBI formátu ve čtečce Kindle pro verzi 1.2*
</figcaption>
</figure>

U viewportů se dozvíte, že vám už dnes může stačit tenhle jednoduchý zápis:

```html
<meta name="viewport" content="width=device-width">
```

Vymřely totiž staré prohlížeče, které potřebovaly uvádět parametr `initial-scale`. 

Jenže v e-booku jedním dechem dodám, že opruz s viewporty nemizí. Zařízení s nepravidelným tvarem obrazovky (jako iPhone X) mohou vyžadovat parametr `viewport-fit`. 

Navíc se nově zdá, že v nějaké formě budou lidé na naše weby koukat také na hodinkách, minimálně na Apple Watch. V novém textu rozebírám kromě jiného související meta-značku `disabled-adaptations`.

<figure>
[cms:asset 52]
<figcaption markdown="1">
*V kapitole o webech na hodinkách Apple Watch zjistíte, jak bude weby potřeba uzpůsobit také pro zobrazování na těchto prťavých displejích*
</figcaption>
</figure>

Také se v aktualizaci mimo jiné dozvíte, proč není dobré používat `px` jako jednotku pro všechno, co na webu zapisujete kódem. A jak to ošéfovat, když na pixelech přecejen trváte.

Přidal jsem toho docela dost. PDF verze e-booku se rozrostla o 24 stránek na celkových 311.

## Verze s knížkou je teď o stovku levnější {#knizka}

Důvod je jednoduchý: Aktualizovat knížku je o fous složitější. 

Ale nebojte se. Kniha vás nebude vodit za nos nějakými zastaralými informacemi. (Snad kromě mé předpovědi, že na chytrých hodinkách lidé weby zobrazovat nebudou. Ehm, ehm.) 

V aktualizaci 1.2 jsem přidával nový obsah, nebylo potřeba měnit ten stávající. Knížka prostě zůstává dobrým průvodcem návrhem a implementací responzivních uživatelských rozhraní.

Připomínám také, že knihu je možné od nedávna [koupit samostatně na e-shopech a v knihkupectvích](/blog/121-knihkupectvi).


## Chcete pomoci? Sdílejte nebo hodnoťte {#sdilejte}

Pokud už e-booku máte, pravděpodobně vám do e-mailu přistál odkaz na stažení aktualizace. Děkuji vám za důvěru a přečtení knížky. Pokud byste mi chtěli pomoci, budu rád za každou zmínku nebo krátkou recenzi:

- Na sociálních sítích pod hastagem `#VzhuruDoWebdesignu`: [Facebook](https://www.facebook.com/sharer/sharer.php?u=https%3A//www.vzhurudolu.cz/kniha-responzivni-design%20%23VzhuruDoWebdesignu), [Twitter](https://twitter.com/home?status=https%3A//www.vzhurudolu.cz/kniha-responzivni-design%20%23VzhuruDoWebdesignu), [Instagram](https://www.instagram.com/explore/tags/vzhurudowebdesignu/).
- Ohodnocení na knižních sociálních sítích: [GoodReads](https://www.goodreads.com/book/show/36175447-vzh-ru-do-responzivn-ho-webdesignu), [Databáze knih](https://www.databazeknih.cz/knihy/vzhuru-do-responzivniho-webdesignu-351711), [ČBDB](https://www.cbdb.cz/kniha-219846-vzhuru-do-responzivniho-webdesignu).
- Recenze nebo hodnocení na e-shopech: [Heureka.cz](https://knihy.heureka.cz/vzhuru-do-responzivniho-webdesignu-martin-michalek/), [Kosmas.cz](https://www.kosmas.cz/knihy/249618/vzhuru-do-responzivniho-webdesignu/), [MegaKnihy.cz](https://www.megaknihy.cz/romany-povidky-novely/327711-vzhuru-do-responzivniho-webdesignu.html), [Knihy Dobrovský](https://www.knihydobrovsky.cz/vzhuru-do-responzivniho-webdesignu-105313626), [Martinus.cz](https://www.martinus.cz/?uItem=430519).

Za každou zmínku moc díky. A ať je vám aktualizace k užitku!


<!-- AdSnippet -->