---
postID: 241
postTitle: 'WebExpo 2024: pokusím se zvládnout  nezvládnutelný program'
postUrlId: webexpo-2024
postDateTime: 2024-03-13
excerpt: 'Když program konference vypadá jako seznam přání na Vánoce. Na WebExpo letos jdu s jinými cíli než obvykle.'
postStatus: Published
authorID: 1
sectionID: 1
category:
  - webexpo
no_ads: true
include_rss: true
category_highlight: true
og_title: 'WebExpo 2024: pokusím se zvládnout  nezvládnutelný program'
og_description: 'Když program konference vypadá jako seznam přání na Vánoce. Na WebExpo letos jdu s jinými cíli než obvykle.'
og_type: article
---

# WebExpo 2024: pokusím se zvládnout  nezvládnutelný program

Zdá se mi to nebo je [program WebExpo](https://webexpo.net/program/) letos opravdu neuvěřitelně nabitý?

V centru Prahy uvidíme velmi známá jména, ale na to jsme zvyklí. Letos to bude například [Nathan W. Pyle](https://www.instagram.com/nathanwpyle/), [Cassie Evans](https://twitter.com/cassiecodes), [Bramus Van Damme](https://www.bram.us/), [Kat Marchán](https://www.linkedin.com/in/katmarchan/) a další.

Obsahově se mi WebExpo zdá letos ještě zajímavější než obvykle. Je to samozřejmě do velké míry subjektivní.

## WebExpo jako svědek mojí webařské kariéry  

Na WebExpo chodím každý rok téměř od samotného začátku. Původně jako [frontend designér](https://www.vzhurudolu.cz/blog/62-frontend-pozice), později jako [specialista na CSS](https://www.vzhurudolu.cz/css), [responzivní design](https://www.vzhurudolu.cz/responzivni-design) a další. Zajímaly mě novinky kolem vývojářiny a tvorby uživatelského rozhraní. To byl pro mě hlavní důvod jít na největší zdejší webařskou konferenci.

Později jsem zjistil, že držet prst na tepu svých oborů si umím zajistit pomocí [Twitteru](https://twitter.com/machal) a článků. WebExpo pro mě v tu chvíli začalo hrát jinou důležitou roli – chodil jsem tam potkávat lidi z komunity, které mám rád a kteří mě vždycky něčím posunou, inspirují nebo se kterými je prostě sranda. Prostě networkovat.

<figure>
<img src="https://res.cloudinary.com/vzhurudolu-cz/image/upload/v1710304995/webexpo_343131544_209718795106146_9217283489949413941_n_kdkvgq.jpg" width="1600" height="900" alt="Michálek přednáší na WebExpu">
<figcaption markdown="1">
*Na [WebExpo 2023](https://www.pagespeed.cz/blog/webexpo-2023) jsem přednášel [o metrice CLS](https://www.vzhurudolu.cz/prirucka/metrika-cls).*
</figcaption>
</figure>

Zároveň jsem začal chodit na přednášky, které nesouvisely s mým hlavním zaměřením, což mi pomohlo rozšířit si obzory a udržovat se jakž takž v obraze s webařinout na obecné úrovni.

## Webař v přechodu a síla obecné webařské konference  

Nyní jsem takříkajíc v přechodu. Samotná webová vývojařina mě zajímá už relativně málo. Pomáhám našim klientům [s rychlostí webu](https://www.pagespeed.cz/), vedu tým a jako produkťák se podílím na vývoji [SaaS produktu](https://app.pagespeed.cz/), od freelancera přecházím do firmy… Profesních přechodů jsem zažil hodně, ale na stará kolena jsem si nadělil ten nejintenzivnější.

A je tu zase to WebExpo, aby v mém profesním životě sehrálo důležitou, ale zase trochu jinou roli.

<figure>
<img src="https://res.cloudinary.com/vzhurudolu-cz/image/upload/v1679375259/vzhurudolu-blog/Webexpo_Second_Stage__Lucerna_Cinema_dkosuo.jpg
" width="1600" height="900" alt="Michálek přednáší na WebExpu">
<figcaption markdown="1">
*Už se také těšíte…?
</figcaption>
</figure>

Začal jsem se být opět nedočkavý a tak vám zde, po studiu programu, uvedu několik přednášek, na kterých já osobně nechci chybět.

## Kde se uvidíme?  

[Produktový vývoj](https://www.vzhurudolu.cz/podcast/240-product-snizek) je pro mě vlastně úplně nové téma, takže budu (doufám!) sedět na každé přednášce, která se jím zabývá:

* Markéta Kabátová: [Will people love your product? Test it!](https://webexpo.net/sessions/will-people-love-your-product-test-it/)
* Michal Pastier: [How to start/restart a brand for global success](https://webexpo.net/sessions/how-to-start-restart-a-brand-for-global-success/)
* Claire Suellentrop: [How to operationalise customer value to maximise product growth](https://webexpo.net/sessions/how-to-operationalise-customer-value-to-maximise-product-growth/)
* Yannic Kilcher: [Building & Selling AI Products](https://webexpo.net/sessions/building-selling-ai-products/)
* Honza Valder & Daniel Nádvorník: [Global product personas](https://webexpo.net/sessions/global-product-personas/)
* Jirka Bachel: [Thinking about self-funding a startup? Here's how to do it.](https://webexpo.net/sessions/how-to-self-fund-a-startup/)  

Performance je další téma, které sleduji a sledovat budu:  

* Nishu Goel: [Breaking down long tasks](https://webexpo.net/sessions/breaking-down-long-tasks/)
* Harry Roberts: [Cache rules everything](https://webexpo.net/sessions/cache-rules-everything/)  

Zároveň se chci udržet v obraze kolem webového vývoje a udržet si kontakt se sousedícími obory. Tady se těším na následující borce:  

* Vitaly Friedman: [Inclusive Design Patterns](https://webexpo.net/sessions/inclusive-design-patterns/)
* Robin Pokorný: [Evolutionary architecture: Agile meets software design](https://webexpo.net/sessions/evolutionary-architecture-agile-meets-software-design/)
* Bramus Van Damme: [Scroll-driven animations with CSS](https://webexpo.net/sessions/scroll-driven-animations-with-css/)  

Je zde ale mnoho dalších, které by určitě stálo za to vidět, jako například:  

* Nathan W. Pyle: [How to form a habit of universe construction](https://webexpo.net/sessions/how-to-form-a-habit-of-universe-construction/)
* Amy Hupe: [How not to kill your design system](https://webexpo.net/sessions/how-not-to-kill-your-design-system/)  

Nezvládnutelný. Takový je proto můj program pro letošní WebExpo.

Uvidíme se? Také letos můžete [koupit vstupenku](https://webexpo.net/tickets/) o fous levněji, s kódem `VZHURUDOLU`.

<a href="https://webexpo.net/tickets/"><img src="https://res.cloudinary.com/vzhurudolu-cz/image/upload/v1710305396/webexpo-2024-vzhuru-dolu_opengraph_po824p.jpg" width="1200" height="630" alt="WebExpo s kódem"></a>