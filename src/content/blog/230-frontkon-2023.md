---
postID: 230
postTitle: 'Pozvánka na konferenci FrontKon 2023'
postUrlId: frontkon-2023
postDateTime: 2023-09-06
excerpt: '30 přednášek, 400 frontendistek a frontendistů. V hotelu. V Brně. 12. října. To bude frontendový mazec, vážení.'
postStatus: Published
authorID: 1
sectionID: 1
category:
  - atd
  - frontendisti
no_ads: true
include_rss: true
category_highlight: true
og_title: 'Pozvánka na konferenci FrontKon 2023'
og_description: '30 přednášek, 400 frontendistek a frontendistů. V hotelu. V Brně. 12. října. To bude frontendový mazec, vážení.'
og_type: article
---

# Pozvánka na konferenci FrontKon 2023

Po velmi úspěšném online FrontKonu 2021 jsme rozhodli, že vyzkoušíme sílu komunity (a organizačního štábu) na opravdové živé konferenci.

30 přednášek, 400 frontendistek a frontendistů. V hotelu. V Brně. 12. října.

To bude frontendový mazec, vážení.

Na webu už je program, sledujte [frontkon.cz](https://frontkon.cz/).

![](https://res.cloudinary.com/vzhurudolu-cz/image/upload/v1693981291/f%C5%95ontendisti/frontkon-2023_fuzxob.png)

Na mě v rámci štábu připadl hlavně program. Ne, že by s ním nebylo dost práce, ale opět se ukázalo, že komunita výborně funguje.

Přes „call for papers“ se nám sešlo opravdu hodně zajímavých přednášek. Začínalo to vypadat, že budeme muset udělat konference dvě.

Vyberu alespoň některé z témat:

* **O vlivu na AI na naši práci** bude mluvit David Grudl, Hana Klingová a Honza Sládek.
* **Moderní JS frameworky** ve svých přednáškách a v diskuzích zmíní např. Borek Bernard, Riki Fridrich nebo Libor Vaněk.
* **Novinky v CSS** a jeho směřování řeší přednášky Jana Svěráka nebo Kateřiny N. Volákové.
* Téma **juniorů na frontendu** probereme s Yablkom, Martou Kirchgessner a Honzou Javorkem.

Je toho ale daleko více – namátkou např. Vercel, estimace projektů, design systémy, TypeScript nebo třeba osobní rozvoj.

Uvidíme se?

[frontkon.cz](https://frontkon.cz/)