---
postID: 244
postTitle: 'Čím více ušetříte za vývojáře, tím více utratíte za konzultanty'
postUrlId: usetrite-utratite
postDateTime: 2024-04-16
excerpt: '„Na platformě ušetříme X, na vývojářích Y, ale počítáme s konzultacemi k UX, SEO, přístupnosti nebo rychlosti ve výši Z. Ty konzultanty radši najmeme na začátku projektu, aby to ohlídali.“ Asi tak nějak.'
postStatus: Published
authorID: 1
sectionID: 1
category:
  - netechnické
  - poradenství
  - webdesign
no_ads: true
include_rss: true
category_highlight: true
og_title: 'Čím více ušetříte za vývojáře, tím více utratíte za konzultanty'
og_description: '„Na platformě ušetříme X, na vývojářích Y, ale počítáme s konzultacemi k UX, SEO, přístupnosti nebo rychlosti ve výši Z. Ty konzultanty radši najmeme na začátku projektu, aby to ohlídali.“ Asi tak nějak.'
og_type: article
---

# Čím více ušetříte za vývojáře, tím více utratíte za konzultanty

Milí provozovatelé webů, čím více ušetříte za platformu a vývojáře, tím více utratíte za konzultanty, kteří vám to všechno budou opravovat.

Může to být v pohodě, pořád se to může vyplácet. Ale tuhle proměnnou byste si měli dát do výpočtů.

„Na platformě ušetříme X, na vývojářích Y, ale počítáme s konzultacemi k UX, SEO, přístupnosti nebo rychlosti ve výši Z. Ty konzultanty radši najmeme na začátku projektu, aby to ohlídali.” Asi tak nějak.

![Co vidí konzultant a co majitel](https://res.cloudinary.com/vzhurudolu-cz/image/upload/v1714374394/vzhurudolu-blog/mili-provozovatele_ogqic1.jpg)

Vezměme třeba [Shoptet](https://www.shoptet.cz/) . Myslím, že to je opravdu skvělá platforma (a to včetně [rychlosti](https://www.vzhurudolu.cz/rychlost-nacitani), když se na to moc nesahá). Shoptet je ale zároveň velmi často špatně používaná platforma.

„Uděláme to na Shoptetu. Podívejte kolik peněz měsíčně ušetříme...“, Oukej, ale už nepočítejte, že si tam budete něco upravovat na míru. Často vidíme na sílu upravený design původních šablon, který pak ale v důsledku zhoršuje UX a... rozbije rychlost.

Nebo [WordPress](https://wordpress.org/). Klasika. To už snad ani nemusím psát... Ale, musím, milé čtenářky a čtenáři, musím.

Ano, i na WordPressu jde všechno udělat dobře. Ale často se to dělá, no vy víte jak... Najme se vývojář, který je levný a nerozumí tomu. I relativně velké weby jsou často jen neudržovaným slepencem pluginů. Levný vývojář je levný. Takže to udělá blbě, nekomunikuje, neřeší, je zrovna na Kanárech...

V [PageSpeed.cz](https://www.pagespeed.cz/) to při poradenství k rychlosti vidíme často. Konzultace nebo analýzy mohou u být u levných řešení výrazně náročnější než u řešení na míru. 

Pořád to může vycházet ekonomicky, projektově nebo jinak dobře. Jasně, že může. Ale rozhodně si to dejte do kalkulace. Nenechte se překvapit. Já jsem vám to říkal.

---

_Text původně [vyšel na LinkedInu](https://www.linkedin.com/feed/update/urn:li:activity:7189513424714780674/), kde jej také můžete komentovat, lajkovat nebo jinak doplnit._