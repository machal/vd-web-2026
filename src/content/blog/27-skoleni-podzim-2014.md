---
postID: 27
postTitle: 'Podzimní termíny školení a nové prostory k tomu'
category:
  - responzivni-design
postUrlId: skoleni-podzim-2014
postDateTime: '2014-08-28 00:00:00'
excerpt: 'Výrazněji jsem zaktualizoval obsah „Dnešního webového frontendu” a celodenní školení přesunul do Konferenčního centra Greeenpoint. Ale ani kurzy Gruntu/Gulpu, responzivního webdesignu nebo Bootstrapu nejsou bez novinek. Pojďme si o nich prozradit více.'
postStatus: Published
authorID: 1
sectionID: 1
og_title: 'Podzimní termíny školení a nové prostory k tomu'
og_description: 'Výrazněji jsem zaktualizoval obsah „Dnešního webového frontendu” a celodenní školení přesunul do Konferenčního centra Greeenpoint. Ale ani kurzy Gruntu/Gulpu, responzivního webdesignu nebo Bootstrapu nejsou bez novinek. Pojďme si o nich prozradit více.'
og_type: article
---

# Podzimní termíny školení a nové prostory k tomu

[Nové termíny veřejných kurzů](http://www.vzhurudolu.cz/kurzy) jsou tu! Výrazněji jsem zaktualizoval obsah „Dnešního webového frontendu" a celodenní školení přesunul do Konferenčního centra Greeenpoint. Ale ani kurzy Gruntu/Gulpu, responzivního webdesignu nebo Bootstrapu nejsou bez novinek. Pojďme si o nich prozradit více.

<a href="http://www.vzhurudolu.cz/kurzy"><img src="/assets/img/content/dest/vse_podzim_2014_jpg.jpg" alt="Podzimní školení webového frontendu" height="575"></a>

## [Dnešní webový frontend](http://www.vzhurudolu.cz/kurzy/webovy-frontend/75)

Hned 18. září proběhne po delší době vypsaný termín kurzu pro všechny co si myslí, že potřebují aktualizovat obecné povědomí o webovém frontendu. Na podzimním „frontend update" nebudu tolik ukazovat základy CSS3, protože je už všichni umíte. Nově si naopak můžete vyzkoušet pokročilejší techniky nebo vektorovou grafiku SVG. Rovnou vám ukážu důvody, proč si myslím, že do roka  budeme SVG používat všichni. Přibyl i rychlý náhled argumentů proč používat automatizační nástroje typu Grunt nebo Bower. [Více na stránce školení.](http://www.vzhurudolu.cz/kurzy/webovy-frontend/75)

## [Grunt.js a Gulp.js](http://www.vzhurudolu.cz/kurzy/grunt-gulp/78)

Do hloubky si pak Grunt můžete vyzkoušet na půldenním školení 9. října s Riki Fridrichem. Oproti jarnímu termínu teď budeme více srovnávat Grunt s konkurentem Gulpem, protože se mnoho z vás zajímá, který je pro vaše účely vhodnější. Doplníme pak samozřejmě Bowerem i Yeomanem.  [Více.](http://www.vzhurudolu.cz/kurzy/grunt-gulp/78)

## [Responzivní webdesign](http://www.vzhurudolu.cz/kurzy/responzivni-webdesign/76)

Nově se budeme více soustředit na proniknutí do hloubky základních pojmů jako je viewport, na vliv displejů typu Retina na responzivní webdesign nebo na nový tag `<picture>`. Pokročilejší techniky jen prolétneme. Nechci vás totiž na konci dne zanechat s hlavou velkou jako balón, chci vás velmi dobře naučit to nejdůležitější.  Na tomhle školení se hodně kóduje, vše podstatné si vyzkoušíte. Těším se na vás 1. října. [Více](http://www.vzhurudolu.cz/kurzy/responzivni-webdesign/76).

## [Bootstrap a frontend frameworky](http://www.vzhurudolu.cz/kurzy/bootstrap/77)

Opět velmi praktické školení, vhodné jak pro začátečníky tak vzhledem k probíraným způsobům přizpůsobení Bootstrapu vlastním potřebám i pro profíky. Od 16. října budu kromě Foundation více ukazovat i další frontend frameworky. Každý se hodí trochu pro jiné použití a to vám chci vysvětlit. [Více](http://www.vzhurudolu.cz/kurzy/bootstrap/77).

## Nové prostory: KC Greenpoint Praha

<p class="rwd-media"><iframe width="736" height="414" src="http://www.youtube.com/embed/12aObBoooAg?rel=0" frameborder="0" allowfullscreen></iframe></p>

Větší školení se teď budou konat ve větších prostorách. [Konferenční centrum Greenpoint](http://www.kc-greenpoint.cz/) najdete v Praze u metra Skalka. Leží ale v krásném a klidném místě uprostřed zahrady. Nabízí parkovací místa i fajn dostupnost metrem i tramvají. Místo ideální pro naučení se nových věcí.

Líbí? Rezervujte si zavčasu místa na [vzhurudolu.cz/kurzy](http://www.vzhurudolu.cz/kurzy).