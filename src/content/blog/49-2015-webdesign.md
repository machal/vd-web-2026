---
postID: 49
postTitle: 'Jaký byl rok 2015 ve webdesignu s důrazem na frontend kodéřinu'
category:
  - css
postUrlId: 2015-webdesign
postDateTime: '2016-01-25 00:00:00'
excerpt: 'Javascript, Adobe Comet, EU cookies, PostCSS, Google AMP… Málo toho nebylo!'
postStatus: Published
authorID: 1
sectionID: 1
og_title: 'Jaký byl rok 2015 ve webdesignu s důrazem na frontend kodéřinu'
og_description: 'Javascript, Adobe Comet, EU cookies, PostCSS, Google AMP… Málo toho nebylo!'
og_type: article
---

# Jaký byl rok 2015 ve webdesignu s důrazem na frontend kodéřinu

Javascript, Adobe Comet, EU cookies, PostCSS, Google AMP… [Pro newsletter](http://eepurl.com/D-SNv) jsme s Martinem Pešoutem vybrali témata, které stojí za pozornost a loni se buď nově objevila nebo výrazně posílila. 

## 1) Javascriptový boom - React, isomorfní appky a spol.

Pro invazi JS ekosystému loni dorazilo mnoho nových posil. Pobláznění Reactem je jen jeden z projevů nevyhnutelného nástupu Javascriptu na trůn. Ovšem jen u webových aplikací, protože…

##  2) Weby a webové aplikace jsou si ještě vzdálenější

React, Browserify, Webpack, CSS Modules… tohle všechno je skvělé. Pro webové aplikace. Pokud ale vyrábíte vyhledávačem indexovatelné statické weby, novinky javascriptového ekosystému až tak neoceníte. Potřebujete Javascript na serveru nebo totální závislost na frontendovém JS. Obojí je pro existující obsahové weby těžce zchůdné. 

Do budoucna je možné čekat, že současné webařské technologické ekosystémy (PHP, Rails…) převezmou leccos z aktuálního vývoje kolem Javascriptu. A ti co mohou, půjdou i u obsahových webů do izomorfního přístupu – JS na frontendu i backendu. 

Do té doby vězte, že za jQuery se u statických webů stydět nemusíte. Nástroje pro tvorbu webů a webových aplikací si nikdy nebyly dál a to jsme ještě neskončili.

## 3) Adobe Comet

Naprosto pochopitelný úkrok od Photoshopu jako nástroje pro webdesign pokračuje. Blížíme se do cílové rovinky? Po přechodu velké části designérů na Sketch, po ukončení vývoje Fireworks, po letech čtení Photoshop hejtů… Po tom všem loni Adobe přišlo s demem nástroje pro komplexní návrh UX. Zatím ho nelze hodnotit, ale [vypadá skvěle](http://landing.adobe.com/en/na/products/creative-cloud/comet/229818-notifyme.html) a hlavně nám ukazuje, že od Photoshopu nás chce osvobodit i jeho mateřská firma. Doufejme, že to nebude jen kometa.

## 4) EU cookies

Už máte cookie lištu? Když používáte běžné Google Analytics, žádnou ani nepotřebujete. Tohle téma se intenzivně řešilo, ale jen málokdo o něm měl dost informací. [Ty najdete v článku.](http://www.vzhurudolu.cz/blog/36-eu-cookies)

## 5) PostCSS

Postprocessing CSS preprocesory zatím nezabije. Jen jim bude postupně ubírat pole působnosti. Ukazuje se, že některé úkoly je lepší svěřit právě následnému zpracování – třeba doplňování `px` fallbacků pro `rem` nebo automatické vkládání prefixů. [Více v článku.](http://www.vzhurudolu.cz/blog/34-css-postprocessing)

## 6) AMP, Progressive Web Apps a další novinky mobilního webu

… a taky Mobilegeddon, Service Worker, Physical Web nebo `navigator.connection`… kolem mobilních webů se toho loni dělo hodně! Více [v nedávném článku na Vzhůru dolů](/blog/45-2015-mobilni-web).

## A co další? Tyhle nejsou nové, ale výrazně se prosadily do mainstreamu

- *Google Material Design* – všímáte si, jak dnešní korporace soupeří designovými systémy? Podívejte se na mobilní aplikace co nejčastěji používáte a asi budete souhlasit, že 2015 byl rokem materiálního designu od Google.
- *srcset/sizes a picture* – shoda mezi výrobci prohlížečů a vysoká míra užitečnosti pro uživatele. Jak řešit responzivní obrázky? [Takto.](http://www.vzhurudolu.cz/prirucka/responzivni-obrazky) 
- *Responzivní design* – zkušenějším to bude znít neuvěřitelně, ale teprve [od srpnového Mobilegeddonu](http://blog.bloxxter.cz/stitky/mobilegeddon/)  přestávám potkávat lidi tvrdící, že připravovat weby pro mobily není potřeba.
- *SVG* – vektorovou grafiku potřebujeme nejen kvůli „Retina displejům“. [SVG](/prirucka/svg) přináší i dlouhou řadu inovací do návrhu a implementace uživatelských rozhraní. Ještě o něm hodně uslyšíme.
- *Flexbox* – ještě neděláte layouty komponent s jeho pomocí? Přišel čas [koupit ebook](http://www.vzhurudolu.cz/ebook). 
- *Style Guides* – aka „vlastní Bootstrapy“. Na jejich skutečně masivní rozšíření si počkáme, ale loni si našly cestu i do mnoha českých firem. 

---

<p class="text-small text-center margin-top-xl">
Článek původně vyšel v pravidelném měsíčním newsletteru. Pokud jej chcete dostávat mezi prvními, zanechte nám prosím svůj email:
</p>

<p class="text-center margin-top-xl margin-bottom-xl">
<a href="http://eepurl.com/D-SNv" class="button button-primary">Přihlásit k newsletteru</a>
</p>