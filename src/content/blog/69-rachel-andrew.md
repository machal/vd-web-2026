---
postID: 69
postTitle: 'Tři otázky na Rachel Andrew před WebExpo: o CSS Grid Layout a Perch CMS'
category:
  - css
postUrlId: rachel-andrew
postDateTime: '2016-09-20 00:00:00'
excerpt: 'Je vážně radost, když vám WebExpo do Prahy přiveze takové řečníky. Řeknu vám, proč je Rachel Andrew pro každého frontendistu zajímavá.'
postStatus: Published
authorID: 0
sectionID: 1
og_title: 'Tři otázky na Rachel Andrew před WebExpo: o CSS Grid Layout a Perch CMS'
og_description: 'Je vážně radost, když vám WebExpo do Prahy přiveze takové řečníky. Řeknu vám, proč je Rachel Andrew pro každého frontendistu zajímavá.'
og_type: article
---

# Tři otázky na Rachel Andrew před WebExpo: o CSS Grid Layout a Perch CMS

Je vážně radost, když vám WebExpo do Prahy přiveze takové řečníky. Řeknu vám, proč je Rachel Andrew pro každého frontendistu zajímavá. 

Zaprvé: Je to velká expertka přes nové layouty v CSS: [Flexbox](http://www.vzhurudolu.cz/prirucka/css3-flexbox) a [CSS Grid Layout](https://css-tricks.com/snippets/css/complete-guide-grid/). S [CSS Working Group](https://www.w3.org/Style/CSS/members.en.php3) spolupracuje jako Invited Expert, takže má informace z první ruky. Píše e-mailový zpravodaj [CSS Layout News](http://csslayout.news/) a na téma napsala několik knížek.

Zadruhé: [Perch](https://grabaperch.com/). Výborný redakční systém, Wordpress s lidskou tváří. [Běží](http://kratce.vzhurudolu.cz/post/11986202247/perch-redak%C4%8Dn%C3%AD-syst%C3%A9m-pro-nep%C5%99izp%C5%AFsobiv%C3%A9) na něm [mimojiné](http://www.vzhurudolu.cz/blog/16-perch-nette) i Vzhůru dolů a Rachel je jeho spoluautorkou.

Pojďme na tři otázky, které jsem ji přes organizátory položil.

### Rachel, Flexbox spojuje skvělou technologii s praktickou použitelnosti. O tom není pochyb. Co ale CSS Grid Layout? Není na jeho použití příliš brzy?

Ano, na použití v produkčních prostředích je brzy. Nicméně, myslím, že je důležité, aby se vývojáři a designéři zapojovali do specifikací už když se vyvíjejí, nějak se s nimi poprali a pak dali CSS Working Group zpětnou vazbu. 

Pokud to neuděláte v momentě, kdy je implementace technologie ještě schovaná za vlaječkami v nastavení prohlížeče, ztrácíte šanci. Jakmile je jednou nějaká CSS vlastnost venku a je používaná na běžných webech, je příliš pozdě na změny.

![Rachel Andrew, foto: Jeffrey Zeldman](/assets/img/content/dest/original/rachel-andrew.jpg)

### Díky za skvělý Perch CMS! Používám ho k velké spokojenosti. Chystají se nějaké větší novinky, které nejsou příliš veřejně známé?

Teď pracujeme na redesignu uživatelského rozhraní, který přijde s verzí 2.9. O tom procesu jsem napsala pár článků:

- [Rebuilding the Perch UI - not your usual redesign](https://rachelandrew.co.uk/archives/2016/05/03/rebuilding-the-perch-ui-not-your-usual-redesign/)
- [Rebuilding the Perch UI - creating a pattern library](https://rachelandrew.co.uk/archives/2016/05/06/rebuilding-the-perch-ui-creating-a-pattern-library/)


### Všiml jsem si, že v Praze už jste byla. Je něco speciálního, na co se znovu těšíte?

Těším se vlastně na Prahu samotnou. Už jsem tady byla, ale jen na konferenci v byznys hotelu mimo město. Takže Prahu samotnou jsem nezažila. Na WebExpo se mi líbí, že nabízí přednášky o byznysu, vývoji i designu. Všechny ty oblasti jsou důležité.

### Děkuji za rozhovor a [v sobotu odpoledne](https://www.webexpo.net/praha2016/prednaska/the-right-layout-tool-for-the-job/) se těším na přednášku.

<div class="text-small" markdown="1">

Přednáška: [The right layout tool for the job](https://www.webexpo.net/praha2016/prednaska/the-right-layout-tool-for-the-job/).    
Kredity k fotografii Rachel Andrew – autor: [Jeffrey Zeldman](https://www.flickr.com/photos/zeldman/25691520261/in/photostream/), publikováno pod [CC-BY-2 licencí](https://creativecommons.org/licenses/by/2.0/).

</div>