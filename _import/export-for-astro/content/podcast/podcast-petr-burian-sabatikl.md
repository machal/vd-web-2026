---
postID: 257
postTitle: 'S Petrem Burianem o sabatiklu'
postUrlId: podcast-petr-burian-sabatikl
postDateTime: 2025-04-07
excerpt: 'Máme zde speciálního hosta se speciálním tématem. Jaké to je dát si po šestnácti letech intenzivní práce roční pauzu? Dozvíte se, proč se Petr pro sabatikl rozhodl, jak si ho rozplánoval a co mu přinesl.'
postStatus: Published
authorID: 1
sectionID: 1
category:
  - soft-skills
  - dovednosti
no_ads: true
include_rss: true
category_highlight: true
og_title: 'S Petrem Burianem o sabatiklu'
og_description: 'Máme zde speciálního hosta se speciálním tématem. Jaké to je dát si po šestnácti letech intenzivní práce roční pauzu? Dozvíte se, proč se Petr pro sabatikl rozhodl, jak si ho rozplánoval a co mu přinesl.'
og_type: article
---

# S Petrem Burianem o sabatiklu

Milé posluchačky, milí posluchači, 59. díl podcastu ze Vzhůru dolů je v mnohém speciální. Za prvé vychází s ehm… _menším zpožděním_. Natáčeli jsme totiž už před Vánoci v Productboardu. Na druhou stranu trošku doufáme, že na vás atmosféru na místě přesuneme i v aprílovém počasí.

Za druhé je to poslední díl před větším přerodem našeho podcastu (který zatím tajíme a o kterém si více řekneme příště).

A za třetí? Máme zde speciálního hosta se speciálním tématem.

Jaké to je dát si po šestnácti letech intenzivní práce roční pauzu?

Petr Burian, bývalý CTO Livesportu, popisuje v podcastu svůj roční odpočinek od práce, zvaný též [sabatikl](https://cs.wikipedia.org/wiki/Sabatikl). Dozvíte se, proč se pro něj rozhodl, jak si ho rozplánoval a co mu přinesl.

V podcastu Petr zmiňuje, jaké fáze odpočinku a objevování prožil, co mu pomohlo překonat pochyby a co doporučuje těm, kteří o podobném kroku uvažují.

## Podcast {#podcast}

<div class="rwd-media">
<iframe style="border-radius:12px" src="https://open.spotify.com/embed/episode/3QyHp2SceGDFSqUz1P6PmD?utm_source=generator" width="100%" height="352" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>
</div>

## Video {#video}

<div class="rwd-media">
<iframe width="560" height="315" src="https://www.youtube.com/embed/ySwa8ieN8pQ?si=8TXjjG0F2o64Nb2-" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
</div>

## Tipy na sabatikl podle Petra Buriana {#tipy}

1. **Proč do sabatiklu jít?**. 
   Pokud cítíte dlouhodobou únavu, ztrátu motivace nebo chuť přehodnotit směr svého života, sabatikl může být přesně to, co potřebujete. Už samotná myšlenka na pauzu je signál, že vám tělo nebo hlava něco říkají. Pauza není slabost, je to investice do dlouhodobé energie, zdraví a spokojenosti.

2. **Vezměte si časový polštář**. 
   Opravdová regenerace nepřichází po týdnu volna. Petr doporučuje _minimálně půl roku_, ideálně _rok_, pokud si to můžete dovolit. První týdny často nestačí ani na to, abyste si všimli, jak moc jste byli unavení. Teprve po několika měsících se může začít objevovat energie a kreativita.

3. **Odolejte pochybám okolí.**. 
   Mnozí, zejména mimo IT bublinu, nebudou sabatiklu rozumět. Můžete se setkat s nepochopením, otázkami typu „Proč nepracuješ?“ nebo „Nebojíš se, že vypadneš z oboru?“. Buďte připravení to klidně a opakovaně vysvětlovat – sobě i ostatním. Vědomí, že je to vaše svobodné rozhodnutí, vám pak pomůže ustát tlak z okolí.

4. **Dejte si jasný záměr.**. 
   Zamyslete se, co si ze sabatiklu chcete odnést. Může to být hluboký odpočinek, restart kariéry, osobní růst nebo jen čas pro sebe a rodinu. Záměr nemusí být rigidní plán, ale jakási vnitřní kotva, která vám pomůže neztratit směr a nepropadnout pocitu, že „jen prokrastinujete“.

5. **Rozdělte si sabatikl do fází.**. 
   Petr si sabatikl rozdělil na čtvrtiny: odpočinek, domácí resty, objevování a návrat. Pomáhá to nejen udržet rytmus, ale i předejít úzkosti z nečinnosti. Rámec vám dá pocit struktury, i když většinu času třeba jen „plujete na vlnce“.

6. **Stanovte si období bez závazků.**. 
   Na začátku si určete období – například půl roku – během kterého nebudete přijímat žádné pracovní nabídky, ani kdyby vypadaly lákavě. Zabráníte tím tomu, že skočíte do dalšího zaměstnání ze zvyku nebo strachu. Dejte si čas, aby mohly vzniknout nové nápady a směry.

7. **Připravte se na návrat.**.  
   Návrat do pracovního režimu není samozřejmost. I zkušený profík si musí znovu zvyknout na tempo, zodpovědnost, denní rutinu nebo práci v angličtině. Počítejte s tím, že budete „zarezlí“ — a dejte si čas na rozcvičení. Pomáhá vracet se postupně a ideálně do prostředí, kde si můžete sami určovat tempo.

Tentokrát máme k dispozici i [automatizovaný kompletní přepis podcastu](https://docs.google.com/document/d/1Ou-iBb9XHM34uRY1YZWZ-5i9A0h8i4-DMbg6_am58jc/edit?tab=t.0).

## Host: Petr Burian {#host}

<div class="row f-6 mt-3 mb-3">
<div class="col w-25-xs" markdown="1">

![Petr Burian](https://res.cloudinary.com/vzhurudolu-cz/image/upload/v1744007518/vzhurudolu-podcast/petr-burian_uppxij.jpg)

</div>
<div class="col w-75-xs" markdown="1">

Petr byl dlouhá léta CTO v [Livesportu](https://www.livesport.eu/), kde vybudoval přes 25 vývojových týmů a podílel se na globálních produktech, které používají stovky milionů sportovních fanoušků. Po 16 letech si dal roční sabatikl. Dnes je VP of Engineering v [Deepnote](https://deepnote.com/). Petr má dvě dcery a žije s rodinou v Praze.

[LinkedIn](https://www.linkedin.com/in/burian-petr/) – [X](https://x.com/petrburian) – [Web](https://www.petrburian.com/)

</div>
</div>

Děkujeme za spolupráci na tomto díle: Jiří Nečas, [Productboard](https://www.productboard.com/) (prostory, organizace), Vladimír Příhoda, Productboard (technika, střih, záznamy), Tomáš Kout (moderování).

## Odebírejte podcast ze Vzhůru dolů {#odber}

[Spotify](https://open.spotify.com/show/1G2kH2YrIwD9BABg4L7xGC) – [Apple Podcasts](https://itunes.apple.com/cz/podcast/vzhuru-dolu-podcast/id1176274658) – [TuneIn](https://tunein.com/podcasts/Technology-News/Vzhuru-dolu-podcast-p1177693/) – [RSS podcastů](https://anchor.fm/s/82312eb4/podcast/rss)

Nápad? Chyba? Připomínka? Pochvala? Pište nám na e-mail <podcast@vzhurudolu.cz> nebo kamkoliv jinam. Hlavně, aby se to k nám dostalo.

Přejeme vám příjemný poslech!