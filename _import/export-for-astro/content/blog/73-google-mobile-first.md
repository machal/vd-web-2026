---
postID: 73
postTitle: 'Majitelé „m tečka“ webů pozor: Google bude mobile-first'
postUrlId: google-mobile-first
postDateTime: '2016-11-10 00:00:00'
excerpt: 'Google už oficiálně představil svůj záměr začít indexovat a řadit primárně z pohledu uživatele mobilních zařízení.'
postStatus: Published
authorID: 0
sectionID: 1
category:
  - rwd
no_ads: false
og_title: 'Majitelé „m tečka“ webů pozor: Google bude mobile-first'
og_description: 'Google už oficiálně představil svůj záměr začít indexovat a řadit primárně z pohledu uživatele mobilních zařízení.'
og_type: article
---

# Majitelé „m tečka“ webů pozor: Google bude mobile-first

Google už [oficiálně oznámil](https://webmasters.googleblog.com/2016/11/mobile-first-indexing.html) svůj záměr začít indexovat a řadit primárně z pohledu uživatele mobilních zařízení. 

> We’ve begun experiments to make our index mobile-first. (…) Algorithms will eventually primarily use the mobile version (…) to rank pages from that site, to understand structured data, and to show snippets from those pages in our results.

Znamená to, že váš web časem *může* hodnotit a ve výsledcích vyhledávání zobrazovat spíše podle toho jak se zobrazuje uživatelům mobilů. Dnes to dělá více podle desktopového uživatele.

Vnímat to budete asi různě, podle toho jaké weby spravujete:

- **responzivní weby** - (jedna adresa, jeden obsah a jedno HTML pro všechna zařízení)  – pak pohodička, nic se neděje, máte volno ;)
- **mobilní weby** („m tečka“; více adres, různý obsah, různé HTML) – raději si vše ověřte dle seznamu níže
- **čistě desktopové weby** – časem máte docela průšvih, půjdete s pozicemi v Google dolů 

## Proč to Google dělá? Protože svět je mobile-first

Většina vyhledávání na Google je už přes rok prováděna [z mobilních zařízení](https://techcrunch.com/2015/10/08/mobile-searches-surpass-desktop-searches-at-google-for-the-first-time/). I v Česku to tak jednou bude, nebojte. Už jen proto musí Google při vyhodnocování obsahu koukat více na mobily.

Bude to mít i další důvody – třeba že na mobilech jsou weby jednodušší a Google bude mít jednodušší práci. Ty ale nejsou tak podstatné.

## Co dělat když mám zvláštní mobilní verzi webu?

Google radí toto:

- Přidat strukturovaná data (ve výsledcích vyhledávání jako [Rich Snippets](http://www.vzhurudolu.cz/prirucka/rich-snippets)) i na mobily, pokud je tam nemáte.
- Přidejte mobilní verzi do  [Search Console](http://www.vzhurudolu.cz/prirucka/google-search-console), pokud ji tam nemáte. [Návod](https://support.google.com/webmasters/answer/6062598).
- V ověřte, zda je vaše mobilní verze dostupná pro Googlebota. [Návod](https://support.google.com/webmasters/answer/35179).

A já vám poradím v dlouhodobé perspektivě udělat jednotný, [responzivní](http://www.vzhurudolu.cz/responzivni-design) web. 

Žádný stres. Není to tak horké. Google v článku píše v následujících měsících to bude na úrovni experimentu a v malém měřítku.

*Aktualizace 15. 6. 2017: Google s tím stále spíše experimentuje a nemá [přesný časový plán](http://searchengineland.com/googles-mobile-first-index-still-months-away-271851). Podle [některých zdrojů](https://twitter.com/jenstar/status/874765363635904513) to bude aktuální až v roce 2018.*