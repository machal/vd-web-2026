---
postID: 189
postTitle: 'Jak se vzděláváte online? Výsledky dotazníku ze Vzhůru dolů'
postUrlId: online-vzdelavani-dotaznik
postDateTime: 2021-02-08
excerpt: 'Nedávno jsem v newsletteru, na sociálních sítích i zde, na Vzhůru dolů, prosil o vaše názory na online vzdělávání.'
postStatus: Published
authorID: 1
sectionID: 1
category: []
no_ads: true
include_rss: true
category_highlight: false
og_title: 'Jak se vzděláváte online? Výsledky dotazníku ze Vzhůru dolů'
og_description: 'Nedávno jsem v newsletteru, na sociálních sítích i zde, na Vzhůru dolů, prosil o vaše názory na online vzdělávání.'
og_type: article
---

# Jak se vzděláváte online? Výsledky dotazníku ze Vzhůru dolů

Nedávno jsem v newsletteru, na sociálních sítích i zde, na Vzhůru dolů, prosil o vaše názory na online vzdělávání.

Jak je zde zvykem – nechci si to všechno nechat jen pro sebe, takže sdílím ty nejzajímavější výsledky.

Bylo zajímavé to porovnat s výsledky podobné [ankety o vzdělávání webařů](https://www.vzhurudolu.cz/blog/85-vzdelavani-vysledky), kterou jsem dělal shodou okolností přesně před čtyřmi lety.

<!-- AdSnippet -->

Stručně řečeno z toho vyšlo následující:

- Nejpopulárnějším formátem jsou texty a psané tutoriály, následované kratšími YouTube videi. 
- Na Vzhůru dolů vás nejvíce baví články, ebooky, celodenní školení.
- Pětinu lidí, kteří dotazník vyplnili, online alternativy offline akcí (zatím) moc neberou.
- Sociální sítě lidi stejně obohacují jako štvou.

## Kdo se zúčastnil?

- Dotazník vyplnilo 135 lidí. (Díky!)
- Převažují vývojáři a vývojářky (42,5 % vývojář, 33,6 % frontend kodér, dále pár marketérů a designérů).
- 35,6 % lidí na volné noze, zhruba čtvrtina lidí ve firmách do 20 zaměstnanců, pětina lidí ve firmách nad 100 zaměstnanců.

## Jaké formáty vám vyhovují?

![Formáty obsahu](https://res.cloudinary.com/vzhurudolu-cz/image/upload/v1612777928/vzhurudolu-blog/vzdelavani-2021-formaty_pvwizj.png)

První položka na druhém řádku v obrázku s chybějícím popiskem je „Online kurz s lektorem na více hodin“.

### Z pohledu využívanosti

Nejvíce využívané jsou články, tutoriály a videa na YouTube. Nejméně: online kurzy s lektorem, online konference.

### Z pohledu užitečnosti

Nejvíce účastníkům vyhovují  články a tutoriály, krátká videa, webináře, podcasty. Nejméně vyhovující jsou socsítě, celodenní školení, online konference.

Jen na první pohled je překvapivé rozporuplné hodnocení sociálních sítí. Dle mého je to přesně tak, jak vychází z výsledků – někdy jsou socsítě opravdu užitečné, ale někdy to je úplně naopak.

## Zkušenost s obsahem na Vzhůru dolů

![Formáty obsahu na Vzhůru dolů](https://res.cloudinary.com/vzhurudolu-cz/image/upload/v1612777932/vzhurudolu-blog/vzdelavani-2021-vd_bnvpea.png)

Podle využívanosti: nejvyužívanější jsou články, newsletter, e-booky. Nejméně: celodenní školení, YouTube videa. Jasně, ty celodenní školení nejsou pro každého a YouTube videa zatím pořádně neumíme.

Nejlépe hodnocená trojice formátů jsou články, ebooky, celodenní školení. 

## Co vyšlo dále?

Pětinu lidí online podoba vzdělávání nezajímá. Důvěra vůči onlajnu tedy ještě není na úrovni těch offline akcí, ale myslím, že se to časem zlepší. Respektive nic jiného nám nezbývá. 

### Celodenní online kurzy s lektorem

Vyšlo nám, že 39,4 % by si umělo představit celodenní školení rozdělené do dvou odpoledne, což se formát, který sami upřednostňujeme. 29,9 % si zatím neumí představit delší online školení než na půl dne.

### Zkušenost s video-kurzy

78,9 % YouTube a jiná videa zdarma, 48,6 % Udemy, 19,3 % Learn2Code. Nad 5 hlasů ještě Frontend Masters, Wes Bos, Pluralsight. Jinak velká roztříštěnost. Uvedeno asi 40 možností.

### Nejlepší online vzdělávací akce nebo kurz

Zajímavé výsledky nabídla tato kolonka, kde jsem nechal lidem volné políčko k vyplnění.

- Vzhůru dolů [webináře a online kurzy](https://www.vzhurudolu.cz/kurzy) 10⨉ (díky!)
- Udemy 9⨉
- Learn2code - 4⨉
- Czechitas 3⨉
- VueMastery 2⨉

Dále se vyskytly tyto: Pluralsight, Michal Špaček, lwj.dev, Fireship.io, Frontendisti, DevEd, Digisemestr a — kurz na lodního kapitána.

Díky všem, kteří jste se zúčastnili, ale i těm kteří jste ochotní se podělit o názor i jinak – v dotaznících k našim školením, na sociálních sítích nebo e-mailem.

Pokud k tomu chcete něco dodat, neváhejte se ozvat do komentářů nebo na [martin@vzhurudolu.cz](mailto:martin@vzhurudolu.cz).

<!-- AdSnippet -->