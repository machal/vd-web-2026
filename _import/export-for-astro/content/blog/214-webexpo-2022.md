---
postID: 214
postTitle: 'WebExpo 2022: konference optimalizovaná pro frontendisty'
postUrlId: webexpo-2022
postDateTime: 2022-05-25
excerpt: 'Pozvánka na WebExpo 2022 a taky „subkonferenci“ komunity Frontendisti.cz. Uvidíme se v červnu?'
postStatus: Published
authorID: 1
sectionID: 1
category:
  - webexpo
  - frontendisti
  - frontkon
  - konference
no_ads: true
include_rss: true
category_highlight: true
og_title: 'WebExpo 2022: konference optimalizovaná pro frontendisty'
og_description: 'Pozvánka na WebExpo 2022 a taky „subkonferenci“ komunity Frontendisti.cz. Uvidíme se v červnu?'
og_type: article
---

# WebExpo 2022: konference optimalizovaná pro frontendisty

Když si prolistujete [historii Vzhůru dolů](https://www.google.com/search?q=webexpo+site%3Avzhurudolu.cz), asi nebude potřeba zdůrazňovat, že [WebExpo](https://www.webexpo.net/) je pro mě srdeční záležitost.

Letošní ročník je pro mě však velmi speciální. Alespoň trochu jsem participoval skoro na každém ročníku, během 10. - 12. června 2022 bude ale můj rukopis znát více než obvykle.

<!-- AdSnippet -->

Věřím, že WebExpo 2022 bude speciální pro celou českou frontendovou komunitu. Hned vám řeknu proč.

## Spolupráce komunity Frontendisti.cz a WebExpo

Po loňském [online FrontKonu](https://frontendisti.cz/konference) jsme letos chtěli uspořádat živou konferenci [komunity frontendistek a frontendistů](https://frontendisti.cz/). Pracovali jsme ve štábu s různými variantami, ale nakonec přijali nabídku Šárky Štrossové, aby naše konference byla součástí WebExpa.

Řeknu vám, proč si myslím, že to je pro české a slovenské frontendisty dobrá zpráva. V prvé řadě: konference bude, to samo o sobě není zlé. :) Za druhé: organizačně bude akce obstarána profi týmem WebExpa a to na úžasném místě, v kině Lucerna v centru Prahy.

No a v neposlední řadě: cílem spolku Frontendisti.cz je nejen komunitu vzdělávat, ale také propojovat. WebExpo je pro tyto účely ideální. Jednak je prostředí konference výborné pro networking (nebo prostě setkávání, pokud nemáte to slovo rádi) a jednak přijede řada lidí ze zahraničí, ale také řada designérů, marketérů, webových manažerů…

<figure>
<img src="https://res.cloudinary.com/vzhurudolu-cz/image/upload/v1653462240/vzhurudolu-blog/webexpo-2022_daumsk.png" width="2062" height="1080" alt="Frontendové WebeXpo">
<figcaption markdown="1">
*WebExpo má letos samá frontendová lákadla*
</figcaption>
</figure>

V tu chvíli se prostě centrum Prahy stane místem pro popovídání s někým, kdo věci vidí jinak a uvažuje jinak. Místem pro vzájemnou inspiraci.

Výsledkem naší spolupráce je sobotní část programu, která má název [Collab with Frontendisti.cz](https://www.webexpo.net/prague2022/program?id=6&track=26).

Z programu, který jsme pečlivě sestavovali ze spousty přihlášených přednášek a na základě zkušeností s FrontKonem, vybírám následující oblasti:

* **JS frameworky:** [React 18 Features](https://www.webexpo.net/prague2022/talk/vankova-proft-tba) od Břeti Profta a Terezy Vaňkové (nové vlastnosti nejpoužívanějšího frontendového frameworku) nebo [Remix Run](https://www.webexpo.net/prague2022/talk/remix-run-new-kid-on-the-block-and-is-it-a-competition-for-next-js-and-gatsby) od Martina Macháčka (nový a hot JS framework).
* **JavaScript:** [Promises](https://www.webexpo.net/prague2022/talk/riki-fridrich) Rikiho Fridricha (téma: proč jsou Promises lepší než Async/Await) a [Railway Oriented Typescript](https://www.webexpo.net/prague2022/talk/railway-oriented-typescript) Robina Pokorného.
* **CSS a HTML:** [Cascade Layers](https://www.webexpo.net/prague2022/talk/css-cascade-layers), které představí Ondřej Žára (možná změna mindsetu při psaní CSS?) a  [HTML can do that?](https://www.webexpo.net/prague2022/talk/html-can-do-that) Tomáše Pustelníka (novinky, které vám ulehčí práci a můžete je použít už teď).
* **Rychlost webu** zastupuje [Michal Matuška](https://www.webexpo.net/prague2022/talk/optimising-core-web-vitals-with-web-fonts) a  jeho optimalizace Web Vitals pomocí webfontů.
* **Svět CMS:** [JAMstack](https://www.webexpo.net/prague2022/talk/how-not-to-fail-when-choosing-a-modern-jamstack-framework) - Ondřej Polesný (zajímavá případová studie přechodu z Gatsby na Next.js) a [State of CMS](https://www.webexpo.net/prague2022/talk/jan-sladek) - Honza Sládek (stav a budoucnost CMS z pohledu frontendisty).

Nestačí to? Mrkám na účastníky FrontKontu, kteří vědí že na místě vás 11. června ještě čeká několik překvapení.

[Vstupné na naši část programu](https://www.webexpo.net/prague2022#tickets) je výrazně nižší než na celou konferenci. Nyní stojí 125 €.

Doufám, že se vám náš program bude líbit. Ale zvažte také koupi lístku na celou konferenci.

## Další program WebExpo

Pokud jde o program mimo sekci frontendistů, asi nejvíc mě zaujala jedna přednáška a jedna diskuze:

### Simple Machine Learning For Web Developers: From Theory To Practice (Alexey Sharov, Wrike)

O strojovém učení bych se strašně rád dozvěděl více, ale vždycky to na mě bylo trošku „heavy“. Vyslal jsem dotaz autorovi přednášky a odpověď mě nalákala:

> …pro nezkušené bude k dispozici několik živých, online hostovaných ukázek, např. rozpoznávání ručně psaných písmen nebo detekce objektů na fotografii. Ty fungují bez jakéhokoli backendu, jen v prohlížeči, takže diváci mohou k těmto ukázkám přistupovat ze svých mobilních zařízení a hrát si s nimi, aby pochopili možnosti neuronových sítí na straně frontendu.

[Tuhle přednášku](https://www.webexpo.net/prague2022/talk/simple-machine-learning-for-web-developers-from-theory-to-practice) tedy nemůžu minout.

### Roundtable Discussion: How To Find Time For Technical Improvements (Pavel Kalandra, Mews)

Problém, který řešíme při konzultacích k rychlosti webu snad u většiny klientů. Jak na to všechno najít u vývojářů čas, když jsou tlačení do přidávání nových vlastností produktu?

<!-- AdSnippet -->

Jsem zvědavý, s čím přijde tato diskuze. Pavel Kalandra mi napsal tento první tip z Mews:

> Když připravujeme workload na nějaký čas dopředu, plánujeme produktovou roadmapu zvlášť od technické roadmapy. Takže máme  garantované určité procento času, kde si pak tech lead sám určí, co je pro něho největší priorita.

I [tuto páteční diskuzi](https://www.webexpo.net/prague2022/talk/roundtable-discussion-2) tedy přidávám do programu.

### A co další lákadla WebExpa?

Když se podíváme na frontend a okolí, je toho hodně. Shrnu to do odrážek:

* [Vitaly Friedman](https://www.webexpo.net/prague2022/talk/designing-for-complex-uis) o designu složitých rozhraní. (Vitaly také v neděli [dělá workshop](https://www.webexpo.net/prague2022/talk/new-adventures-in-front-end-2022).)
* [Prabashwara Seneviratne](https://www.webexpo.net/prague2022/talk/building-pc-game-uis-with-html) o vývoji her pomocí HTML.
* [Tom Krcha](https://www.webexpo.net/prague2022/talk/tom-krcha) o produktovém řízení, např. pro Adobe XD.
* [Michal Sänger](https://www.webexpo.net/prague2022/talk/graphql-at-scale) o GraphQL na velkých projektech.
* [Runa Sandvik](https://www.webexpo.net/prague2022/talk/designing-technology-that-enables-free-speech) o technologiích, které podporují svobodu slova (velmi aktuální!).
* [Jan Toman](https://www.webexpo.net/prague2022/talk/data-informed-design-systems) a jeho Data-Informed Design Systems.

Podívejte se také [na workshopy](https://www.webexpo.net/prague2022/workshops) – o frontendu, UX, přístupnosti, ale také například bezpečnosti. No a nemohou chybět [parties](https://www.webexpo.net/prague2022/venue) a [program pro děti](https://www.webexpo.net/prague2022/talk/workshop-for-kids-lounge-area-for-parents-with-babies), na který se těší i naši kluci.

Jako vždy i letos můžete využít **15 % slevu** na [konferenční vstupenku](https://www.webexpo.net/prague2022#tickets). Kód je **vzhurudolu**.

Ahoj 10. - 12. června na WebExpu!