---
postID: 260
postTitle: 'Pozvánka do Brna, na FrontKon 2025: AI ve vývoji, superschopnosti CSS, Tanstack, Svelte atd.'
postUrlId: frontkon-2025
postDateTime: 2025-09-08
excerpt: 'Už 1. října do brněnského hotelu Passage přivezeme velkou dávku inspirace, 3 stage, 30 řečníků a přes 600 účastníků.'
postStatus: Published
authorID: 1
sectionID: 1
category:
  - frontkon
  - frontendisti
no_ads: true
include_rss: true
category_highlight: true
og_title: 'Pozvánka do Brna, na FrontKon 2025: AI ve vývoji, superschopnosti CSS, Tanstack, Svelte atd.'
og_description: 'Už 1. října do brněnského hotelu Passage přivezeme velkou dávku inspirace, 3 stage, 30 řečníků a přes 600 účastníků.'
og_type: article
---

# Pozvánka do Brna, na FrontKon 2025: AI ve vývoji, superschopnosti CSS, Tanstack, Svelte atd.

[FrontKon](https://www.frontkon.cz/) se vrací do Brna a 1. října proběhne něco, co bude, doufám, zajímavé pro každého frontendistu a každou frontendistku. Přednášky, setkávání nebo prostě zážitky z Brna.

Letos jsme v organizačním štábu myslím opět udělali pár krůčků směrem ke kvalitní středoevropské odborné konferenci.

Organizační štáb jsme mimo jiné rozšířili o programovou komisi, které předsedám, takže vás teď jdu s velkou radostí na FrontKon pozvat.

![FrontKon](https://res.cloudinary.com/vzhurudolu-cz/image/upload/v1757314734/vzhurudolu-blog/frontkon-24_tdi3yj.jpg)

## Dvě hlavní témata: stav AI ve vývoji a úžasné možnosti CSS {#temata}

V programu najdete kolem 30 přednášek na třech stagích. Témat, které komunita přinesla, bude opravdu hodně, ale dvě jsme předem cíleně vytáhli a zaměřili na ně pozornost přednášejících.

**AI ve webovém vývoji** už není jen science fiction, ale každodenní (někdy fantastická, někdy trpká) realita. A **aktuální stav CSS** nabízí možnosti, které jsme si ještě před pár lety ani neuměli představit.

- AI nástroje zásadně mění způsob, jak píšeme kód, debugujeme a navrhujeme aplikace. Je čas se podívat, co všechno už dnes můžeme využít a co nás čeká v nejbližší době.  
- CSS prošlo za poslední roky obrovským vývojem. [Container Queries](/prirucka/container-queries), [selektor has()](/prirucka/css-selektor-has), [custom properties](/prirucka/css-promenne) na steroidech – je toho ještě daleko více a stojí za to si udělat aktuální přehled.

Vyberu nyní několik přednášek, na které bych vás rád upozornil.

## Zahraniční hvězdy {#temata}

Letos jsme si, hlavně díky Liborovi Vaňkovi z programové komise, dovolili, hledat řečníky kromě českých luhů a slovenských skalistek, také v zahraničí.

Letos do Brna míří světové know-how a tato zajímavá frontendová jména:

* **Artem Zakharchenko: 10 Things Nobody Told You About Service Workers**  
  [Artem](https://github.com/kettanaito) je borec přes Service Workery, jednu z nejzajímavějších prohlížečových fíčur současnosti a autor knihovny Mock Service Worker. Těště se na jeho přednášku.  

* **Paolo Ricciuti: Progressively enhanced apps with Svelte**  
  [Paolo](https://ricciuti.me/) je Svelte Ambassador a přiletí z Itálie ukázat krásy a novinky tohoto velmi oblíbeného frameworku.

* **Danny Moerkerke: The State Of PWAs**  
  Tvůrce [What PWA Can Do Today](https://whatpwacando.today/) zhodnotí současný stav Progressive Web Apps, dá vám tipy k použití, ale i ukáže co nám stále chybí.

![Artem, Paolo, Danny na FrontKonu](https://res.cloudinary.com/vzhurudolu-cz/image/upload/v1757314736/vzhurudolu-blog/frontkon_25-speakers-en_dwu9x4.png)  
*Artem, Paolo, Danny, ale i třicet dalších přednášejících se na vás těší.*

## Česká špička {#cz}

Z domácích řečníků bych rád vyzdvihl několik zajímavých jmen a témat:

* **Pavel Ungr: Vývojářův průvodce testováním technického SEO**  
  Česká špička přes SEO vám ukáže, jak testovat technické aspekty přímo během vývoje.

* **Michal Špaček: Pomoz password managerům pomáhat lidem**  
  Michal poradí, jak správně implementovat formuláře, aby s nimi password managery dokonale spolupracovaly.

* **Michal Matuška: Co můžete vyčíst z CrUX dat**  
  Jeden z nejoblíbenějších spíkrů FrontKonu ukáže, jak využít Chrome UX Report pro optimalizaci výkonu vašich webů.

* **Markéta Willis: 3D ve webovém vývoji**  
  Markéta, kterou znají především junioři, představí možnosti 3D grafiky na webu a praktické tipy pro implementaci.  

* **Adam Kulhánek: Smart & Kind: psychologie IT mozku**  
  Adam se podívá na psychologické aspekty práce vývojářů. Jak si v tom všem udržet zdravou mysl?  

* **Ondřej Velíšek: TanStack Start: Nová konkurence Next.js**  
  Ondřej představí nový framework, který by mohl zamíchat kartami v JS ekosystému.

Na webu už máme kompletní program:

→ [Program](https://www.frontkon.cz/#program)

![FrontKon](https://res.cloudinary.com/vzhurudolu-cz/image/upload/v1757314734/vzhurudolu-blog/frontkon_25_yobxif.png)

## Praktické informace {#temata}

* **Kde:** Hotel Passage, Brno  
* **Kdy:** 1\. října 2025 od 10:00 (otevřeno od 9:00)

## Dvě třešničky z letošních novinek {#tresnicky}

* Afterparty přímo v hotelu, kterou zajišťují [SUPERKODERS](https://www.superkoders.com/).  
* FrontKon vlak z Prahy nebo po cestě. Odjezd: Praha hl.n. 5:42, Vlak: EC Metropolitan, vůz 366, Cena: 150 Kč, kupte si ji předem.  Více ve FAQ [na webu](https://www.frontkon.cz/).

## Bacha, vstupenky nám pomalu mizí {#vstupenky}

Přijďte se inspirovat, popovídat si a probrat radosti i výzvy současného webového frontendu. Budu se na vás těšit.

Uvidíme se?

→ [**Koupit vstupenku**](https://form.simpleshop.cz/V5lPb/buy/)