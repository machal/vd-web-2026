---
postID: 122
postTitle: 'Poznámky z WebExpo 2018: AMP, variabilní fonty, performance a spousta dalšího'
postUrlId: webexpo-2018
postDateTime: 2018-09-24
excerpt: 'Pár stručných zápisků z letošního ročníku WebExpo.'
postStatus: Published
authorID: 1
sectionID: 1
category: []
no_ads: true
include_rss: true
category_highlight: true
og_title: 'Poznámky z WebExpo 2018: AMP, variabilní fonty, performance a spousta dalšího'
og_description: 'Pár stručných zápisků z letošního ročníku WebExpo.'
og_type: article
---

# Poznámky z WebExpo 2018: AMP, variabilní fonty, performance a spousta dalšího

Pár stručných zápisků z letošního ročníku WebExpo.

## Moje přednáška o AMP {#amphtml}

Velmi stručně o tom, proč AMP potřebujeme a jak AMP funguje:

- Kdo AMP v Česku používá: Ukázky od Alza.cz, Relaxos, Cuketka.cz a dalších. Občas i čísla.
- AMP je super pro obsahové stránky webů v oborech, kde je vysoká konkurence a obsah není až tak unikátní.
- Nasazujte AMP tak, abyste z něj využili co nejvíce – tedy i komponenty. 
- Nedělejte dvě verze webu – designérsky ani funkčně.
- Až AMP nasadíte, nezapomeňte ho dobře měřit ([AMPClientID v Google Analytics](https://support.google.com/analytics/answer/7486764)).
- Chcete AMP zkusit? Udělejte [Split Test v Google Ads](https://support.google.com/google-ads/answer/9124739).
- [Slajdy a odkazy k přednášce](/prednaska/amp-437)

## Jan Charvát: Variable fonts {#charvat}

Tematicky k věci, obsahově hodně nabušené a s nadhledem a nadšením odprezentované.  Představte si, že namísto různých řezů a souborů s písmem máte jen jeden. Varianty jsou v něm uložené tak, že se matematicky odvozují z „master“ křivek. Počkejte si na video nebo nějaký můj článek. Zatím pár poznámek:

- Varianty mohou být různé: Od „tučnosti“ přes optickou velikost až třeba ke stencil.
- Ušetří se tím datový objem, zredukuje počet souborů potřebných pro zobrazení webu. 
- Je to ale pro designéry i vývojáře náročnější z pohledu potřebných typografických znalostí.
- Jde o formát `woff2-variations`. Kromě IE má skoro [plnou podporu](https://caniuse.com/#feat=variable-fonts).
- Odkazy: [AxisPraxis](https://www.axis-praxis.org), [v-fonts.com](https://v-fonts.com/), [Firefox 62 Font Inspector](https://hacks.mozilla.org/2018/09/variable-fonts-arrive-in-firefox-62/) 
- [Web přednášky](https://www.webexpo.net/prague2018/talk?id=fast-and-fabulous-new-font-format-not-only-for-geeks)


## Tim Kadlec: The Long-Tail of Performance {#kadlec}

Pro mě samozřejmě nejužitečnější přednáška. Tim sypal tipy z rukávu rychlostí rychle jedoucí parní lokomotivy.

<!-- AdSnippet -->

- Pokud sledujete rychlost svých uživatelů pomocí RUM metrik, soustřeďte se na 90. percentil, nikoliv medián nebo průměr. Prožitek uživatele s horším zařízením je obvykle děsný a snadněji s ním vylepšíte UX celé škály uživatelů.
- Nejrychlejší optimalizace obsahových webů `font-display: fallback`.
- [FOIT vs. FOUT](https://www.zachleat.com/foitfout/)
- [Font Style Matcher](https://meowni.ca/font-style-matcher/) - porovnání systémových fontů s vlastními. Jaký systémový font vybrat jako fallback? Potřebuji vůbec vlastní font?
- Nespoléhejte u obsahových webů na JavaScript! Říkám to furt. Například: [Chrome for Android may start disabling JavaScript on 2G connections](https://www.androidpolice.com/2018/08/23/chrome-android-may-start-disabling-javascript-2g-connections/)
- S latencí bude potíž vždy. Dvouvteřinové čekání na request při cestování vlakem mezi Washingtonem a New Yorkem mluvilo za vše.
- [Web přednášky](https://www.webexpo.net/prague2018/talk?id=1078&do=commentTalk&comment=)


## Co mě dále zaujalo? {#dale}

- Dan Saffer: Jak designují Twitter tak, aby se mu (a společnosti) vedlo dobře. Pro mě nejlepší přednáška z kategorie „inspirace“, tedy neočekávané posuny v myšlení. A navíc – už zase věřím, že je Twitter rozvíjený s rozumem v hrsti.
- Vojtěch Mikšů o CSS v JS: Na začátku přednášky se ukázalo, že velká část přítomných nezná základní principy CSS – že rozhoduje pořadí v CSS kódu. Vzhledem k tématu dost příznačné. Pardon, ironie – ještě se k tomu doufám vrátím, abych vše vysvětlil. Na přednášku ještě jednou juknu ze záznamu, už jsem byl dost unavený.
- Behshad Behzadi o mluvících rozhraních: [Actions on Google](https://developers.google.com/actions/) chápu jako napojení vašeho obsahu do Google Asistenta. 
- Kinneret Yifrah o microcopy: Při psaní užíváme složitější tvary než v mluvení. Uživatelské rozhraní je třetí cesta. Bližší by měla ale být k mluvení.
- Michal Juhás o vzdělávání: Online kurzy mají průměrnou míru dokončení jen 15 procent. A  ještě – brzy vzniknou profese typu „education designer“ pro lidi, kteří budou navrhovat formu vzdělávání pro týmy a jednotlivce na míru. 

Bylo toho daleko víc. Odborně jsem se pár věcí naučil, ale hlavně diskutoval se starými i novými známými a dostal hodně velkou dávku témat k přemýšlení. Takže díky organizátorům, spíkrům a všem, se kterými jsem se potkal. Zase za rok ahoj!