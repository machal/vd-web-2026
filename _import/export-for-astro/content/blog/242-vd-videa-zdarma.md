---
postID: 242
postTitle: 'Videa ze Vzhůru dolů jsou nyní zdarma pro všechny'
postUrlId: vd-videa-zdarma
postDateTime: 2024-03-22
excerpt: 'Videa z webinářů Vzhůru dolů z let 2020 až 2023 jsou nyní dostupná zdarma na YouTube. Téměř 24 hodin obsahu o CSS, JS, rychlosti webů a tak dále, bude, věřím, prospěšných i několik let po jejich vydání.'
postStatus: Published
authorID: 1
sectionID: 1
category:
  - videa
  - css
  - js
  - rychlost
no_ads: true
include_rss: true
category_highlight: true
og_title: 'Videa ze Vzhůru dolů jsou nyní zdarma pro všechny'
og_description: 'Videa z webinářů Vzhůru dolů z let 2020 až 2023 jsou nyní dostupná zdarma na YouTube. Téměř 24 hodin obsahu o CSS, JS, rychlosti webů a tak dále, bude, věřím, prospěšných i několik let po jejich vydání.'
og_type: article
---

# Videa ze Vzhůru dolů jsou nyní zdarma pro všechny

Covid nás všechny něco naučil a změnil toho více, než si možná myslíme.  

Roky 2020 - 22 pro mě znamenaly velký kariérní posun. Ukončil jsem aktivitu se školením, začal firmám pomáhat s rychlostí webů, napsal čtvrtou knížku… Bylo toho opravdu hodně.

A taky mě remote režim naučil dělat [webináře a videa](https://www.vzhurudolu.cz/video). Bavilo mě to a myslím, že časem by mi to i šlo tak, jak si představuji. Jenže [pracovní posun stále probíhá](https://www.vzhurudolu.cz/blog/233-webtop100) a já jsem nikdy nebyl fanouškem hromadění aktivit, které pak člověk dělá jen na půl.

Od nynějška jsou proto všechny webináře natočené v letech 2020 - 23 [zdarma na YouTube](https://www.youtube.com/channel/UCOrzIFsC4ks484LbT_BO7gQ).

[![Videa zdarma na YouTube](https://res.cloudinary.com/vzhurudolu-cz/image/upload/v1711093555/vzhurudolu-blog/vd-videa-zdarma_mykg6r.jpg)](https://www.youtube.com/playlist?list=PLIdlKRR9lxIdE7CmSnbIad2xoPzG3zijg)

Děkuji všem, kteří si naše videa koupili, za jejich podporu a feedback.

Díky všem spoluautorům videí: [Rikimu](https://www.vzhurudolu.cz/lektori/riki-fridrich), [Michalovi](https://www.vzhurudolu.cz/lektori/michal-matuska) a [Tomášovi](https://www.vzhurudolu.cz/lektori/tomas-krejci). Ti přispěli výborným obsahem, který ve velké většině pomůže lidem i těch pár let po natočení, a byli pro poskytnutí videí komunitě zadarmo.

Všech zhruba 24 hodin obsahu tedy [najdete na YouTube](https://www.youtube.com/playlist?list=PLIdlKRR9lxIdE7CmSnbIad2xoPzG3zijg).