---
postID: 136
postTitle: 'Mi­ni­roz­ho­vor s Mi­cha­lem Ma­tuš­kou: No­vin­ky v ob­las­ti SVG a na ško­le­ní'
postUrlId: minirozhovor-michal-svg
postDateTime: 2019-02-27
excerpt: 'Michala jsme se zeptali na tři otázky. Dostali jsme tipy na texty od Sary Soueidan, Michalovu novou práci a také se dozvíte, jak se změnil kurz SVG do hloubky.'
postStatus: Published
authorID: 1
sectionID: 1
category:
  - svg
no_ads: false
include_rss: true
category_highlight: true
og_title: 'Mi­ni­roz­ho­vor s Mi­cha­lem Ma­tuš­kou: No­vin­ky v ob­las­ti SVG a na ško­le­ní'
og_description: 'Michala jsme se zeptali na tři otázky. Dostali jsme tipy na texty od Sary Soueidan, Michalovu novou práci a také se dozvíte, jak se změnil kurz SVG do hloubky.'
og_type: article
---

# Mi­ni­roz­ho­vor s Mi­cha­lem Ma­tuš­kou: No­vin­ky v ob­las­ti SVG a na ško­le­ní

[Michala](/lektori/michal-matuska) jsme se zeptali na tři otázky. Dostali jsme tipy na texty od Sary Soueidan, Michalovu novou práci a také se dozvíte, jak se změnil kurz [SVG do hloubky](https://www.vzhurudolu.cz/kurzy/svg).

**Michale, jaké nové články, nástroje nebo poznatky nám doporučíš z oblasti SVG?**

V poslední době mě nejvíce nadchlo video mojí oblíbenkyně a vzoru [Sary Soueidan o SVG filtrech](https://vimeo.com/283654933). Na to volně navazuje série článků, kterou [vydala na Codrops](https://www.sarasoueidan.com/blog/). 

Série začíná úplnými základy a tak dostane čtenář ucelený obrázek o tom jaké filtry resp. efekty existují, jak se kombinují, jaké mají vlastnosti a vliv na výkon. Následující články s demy ukazují jak mocné efekty jsou a co s nim jde konkrétně tvořit. Podle mě je to zatím nejlepší ukázka použití filtrů bez rapidní ztráty výkonu prohlížeče.

**SVG je často vnímáno jako řešení pro logotypy a ikony. Tvoje školení, ale i [některé články](/prirucka/svg-inspirace) tady na Vzhůru dolů ukazují, že je toho daleko více. Máš nějaké oblíbené použití nad rámec ikonek, které může být zajímavé pro úplně každého frontendistu?**

S SVG pracuji snad na každém projektu. Hodně jej používám na různé ořezy a maskování. S těmi jdou dělat fakt kouzla. 

<figure markdown="1">

[cms:asset 83] 

<figcaption markdown="1">

*Michal ukazuje práci s národními křivkami*

</figcaption>

</figure>

Také jej hrozně rád využívám na různé preloadery (a to dokonce i na ty celostránkové) nebo na tzv. klikací mapy. Naposledy jsme se s kolegyní Zuzkou Šumlanskou celkem vyřádili na projektu [MADLOVE](https://www.madlove.cz/o-nas). Vytvářeli jsme tady různé křivkové animace včetně morfování.

**Docela dost jsi aktuálně upravil svůj [kurz SVG](https://www.vzhurudolu.cz/kurzy/svg). Na co nového se mohou účastníci těšit?**

I když jsem měl na obsah školení jen pozitivní ohlasy cítil jsem, že je potřeba něco změnit. Účastníci, i když byli nadšení, po školení vypadali dost unaveně. 

S několika z nich jsem věc konzultoval a zjistil jsem, že těch informací na ně bylo jednoduše moc. Příliš mnoho mluvení a málo „hraní si“ přímo v kódu, zaznívalo. To jsem chtěl změnit. 

Některé méně podstatné informace jsem ze školení odstranil. Myslím, že když už SVG někoho získá, rád si informace dohledá sám. Důležité je pochopit to jak SVG funguje, znát jeho klíčové vlastnosti a vědět kde je jeho potenciál. 

A to teď budeme objevovat daleko více přímo v kódu. :)

**Bezva, těšíme se a díky za rozhovor!**

<!-- AdSnippet -->