---
postID: 54
postTitle: 'Školení Javascriptu a SVG nově na Vzhůru dolů'
postUrlId: skoleni-javascript-svg
postDateTime: '2016-03-15 00:00:00'
excerpt: 'Nově organizuji i školení Javascriptu a SVG. Obě témata vás naučí odborníci na slovo vzatí. Riki Fridrich a Michal Matuška.'
postStatus: Published
authorID: 1
sectionID: 1
og_title: 'Školení Javascriptu a SVG nově na Vzhůru dolů'
og_description: 'Nově organizuji i školení Javascriptu a SVG. Obě témata vás naučí odborníci na slovo vzatí. Riki Fridrich a Michal Matuška.'
og_type: article
---

# Školení Javascriptu a SVG nově na Vzhůru dolů

Pokud odebíráte newslettery nebo jste na Twitteru a Facebooku, už to víte. Pro ty z vás  co Vzhůru dolů čtete přes web nebo RSS to bude novinka – nově organizuji i školení [Javascriptu](/kurzy/javascript) a [SVG](/kurzy/svg). Obě témata vás naučí odborníci na slovo vzatí.

**[Javascript](/kurzy/javascript)** školí [Riki Fridrich](https://www.linkedin.com/in/fczbkk), nyní z TopMonks, kterého znáte i jako bloggera nebo populárního konferenčního řečníka. Javascriptem se na Vzhůru dolů (a ve své praxi) moc nezabývám, ale pro účastníky mých školení to je obvykle denní chleba. Od [HTML a CSS](/kurzy/webova-koderina) vede cesta ke [Gruntu a Gulpu](/kurzy/grunt-gulp). Od nich turistické značky ukazují k Javascriptu. Ten zároveň podle všeho patří k těm hůř pochopeným programovacím jazykům. Proto se Riki na školení nesoustředí na ekosystém kolem jazyka, ale na jazyk samotný. 

→ Podívejte se na stránku [školení Javascriptu](/kurzy/javascript).

**[SVG](/kurzy/svg)** vás naučí [Michal Matuška](https://www.linkedin.com/in/fireball), jeden ze zakladatelů SuperKodérů. O Scalable Vector Graphics se bavíme na každém mém školení. Jenže – téma je tak obsáhlé, že to celodenní školení opravdu chtělo. Divíte se? Pak se podívejte na tuhle [prezentaci Sary Soueidan](http://slides.com/sarasoueidan/building-better-interfaces-with-svg). Možnosti SVG jsou excelentní – od statické grafiky, přes animace, interakce, efekty textu až po složitější interaktivní infografiky, se kterými má Michal [zajímavé zkušenosti](https://www.youtube.com/watch?v=pl3qMBqZSgc).  

→ Mrkněte na stránku [SVG školení](/kurzy/svg).