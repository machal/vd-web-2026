---
postID: 254
postTitle: 'O umění říkat NE'
postUrlId: ne
postDateTime: 2025-03-10
excerpt: 'Máte toho hodně? Míval jsem to stejně. Pořád s tím bojuju. Ale jedno jsem se naučil už docela bezpečně.'
postStatus: Published
authorID: 1
sectionID: 1
category:
  - softskills
  - dovednosti
no_ads: true
include_rss: true
category_highlight: true
og_title: 'O umění říkat NE'
og_description: 'Máte toho hodně? Míval jsem to stejně. Pořád s tím bojuju. Ale jedno jsem se naučil už docela bezpečně.'
og_type: article
---

# O umění říkat NE

Máte toho hodně? Míval jsem to stejně. Pořád s tím bojuju. Ale jedno jsem se naučil už docela bezpečně.

Schopnosti mnoha schopných lidí totiž zlikviduje nezvládnutí umění říkat _NE_.

Jsi schopný? Dostaneš víc práce.

Pořád to zvládaš? Dostaneš jí ještě víc.

A tak pořád dokola. Dokud se nezlomíte pod tíhou vlastních závazků.

Nebo dokud nezačnete ve velkém odmítat.

![Ano a NE v lese](https://res.cloudinary.com/vzhurudolu-cz/image/upload/v1741590750/vzhurudolu-blog/ano-ne_l4q8ty.webp)

Někdo neumí odmítnout šéfa, někdo kolegy, někdo neodmítne kamarády, partnera, děti. Někdo si na sebe bič uplete sám. Říká si věci jako „Nic není nemožné“ nebo „Nikdy se nevzdávej“, ale nakonec vzdává jen kvalitu ve prospěch kvantity. Končí vyhořením nebo jej jen prostě přestává bavit jeho práce. Zapomněl, že nemůže dělat vše. Zapomněl, jak je _NE_ osvobozující.

_NE_ je potřeba říkat i sám sobě. Svým nápadům, svým projektům, svým myšlenkám. Je to těžké, protože nápady jsou jako děti. Milujeme je. Ale zabíjení nápadů se říká prioritizace.

Odmítnutí není snadné, já vím. Může znít drsně, můžete působit arogantně. Proto se mnozí bojí, že kvůli _NE_ je přestanou mít lidé rádi. Ale být oblíbený jen proto, že nikdy neřeknete _NE_, znamená, že ostatní žijí na váš úkor. Čí je to život? Jejich nebo váš?

_NE_ je pro někoho možná příliš arogantní. Nemusí být. Stačí se naučit _konstruktivní NE:_

„Tohle dělat nebudu, ale můžu ti doporučit třeba támhle Pepíka – nebo ti pošlu materiály, které ti pomůžou.“

Časem se naučíte i suché ne, stačí trochu empatie. „Nezlob se, ale už toho mám hodně.“

Často totiž říct _NE_ znamená říct _ANO_ sobě.

---

_Váš názor? Šup s ním na [LinkedIn](https://www.linkedin.com/feed/update/urn:li:activity:7304762566965186560), [Facebook](https://www.facebook.com/VzhuruDolu/posts/pfbid024wzW6WEzCTDsTbTGpLKmrfW9pprrKYrs27JmUStpBXfzPxRTsCDkhi6Cf5GrKRBel) nebo [X](https://x.com/vzhurudolu/status/1898998587612127727)._