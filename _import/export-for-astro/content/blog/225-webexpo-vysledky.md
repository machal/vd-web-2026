---
postID: 225
postTitle: 'Výsledky soutěže o vstupenku na WebExpo. A co vás na webařině baví?'
postUrlId: webexpo-vysledky
postDateTime: 2023-03-20
excerpt: 'Soutěžících jsem se ptal, co je na webařině baví. A protože mě přišly zajímavé odpovědi, s jejich svolením některé z nich publikuji zde, na Vzhůru dolů.'
postStatus: Published
authorID: 1
sectionID: 1
category:
  - webexpo
  - soutěž
no_ads: false
include_rss: true
category_highlight: true
og_title: 'Výsledky soutěže o vstupenku na WebExpo. A co vás na webařině baví?'
og_description: 'Soutěžících jsem se ptal, co je na webařině baví. A protože mě přišly zajímavé odpovědi, s jejich svolením některé z nich publikuji zde, na Vzhůru dolů.'
og_type: article
---

# Výsledky soutěže o vstupenku na WebExpo. A co vás na webařině baví?

V [pozvánce na WebExpo 2023](https://www.vzhurudolu.cz/blog/224-webexpo-2023) jsme soutěžili o jednu vstupenku a jednu knížku. Dopadlo to dobře, výherce už známe:

* Jakub Machač vyhrál [vstupenku na WebExpo](https://webexpo.net/tickets/).
* Michaela Havlíková vyhrává knížku [CSS: moderní layout](https://www.vzhurudolu.cz/css-layout/).

Soutěžících jsem se ptal, co je na webařině baví. A protože mě přišly zajímavé odpovědi, s jejich svolením některé z nich publikuji zde, na Vzhůru dolů.

Antonín Zejda napsal:

> Nejvíc mě k webu táhne paradoxně to, co ještě neexistuje. Technologie a neomezené možnosti, které nám technologie (nejen webové) nabízejí.

Daniel Beránek napsal:

> Ačkoli teda nemám s webařinou velké zkušenosti, tak mě moc baví to, že zde mohu uplatnit svoji kreativitu. Žil jsem v klišé, že aby někdo mohl být ajťák, musí to být brutální analytická mašina s matematickým myšlením. Tento stereotyp se mi pomale daří odbourávat a více pronikám do IT světa.

Lýdie Hemalová napsala:

> Testování webových aplikací je občas výzva. Na webu se dá řešit tolik zajímavých věcí od přístupnosti po performance. Proto mým nejoblíbenějším nástrojem jsou DevTools, kde stále objevuji nové a nové funkce.

Andra Nistor napsala:

> Baví mě, když se můžu podílet na vývoji aplikací, které uživatelům pomáhají při jejich každodenní práci tím, že jim ulehčuji činnost (zejména tu nezábavnou).

Michaela Havlíková napsala:

> Mám ráda pocit, že dokážu vytvořit něco, co je užitečné a mohu vidět výsledky své práce takřka okamžitě.

Jakub Machač napsal:

> Nejvíc mě baví že s pár základními nástroji je (kreativní) člověk schopen udělat téměř cokoliv ho napadne. A navíc se na téhle cestě se dá objevovat a zdokonalovat do nekonečna.

Hezké, že? A co na webařině baví vás?