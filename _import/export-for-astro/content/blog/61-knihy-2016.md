---
postID: 61
postTitle: '9 knih pro druhou polovinu roku 2016'
postUrlId: knihy-2016
postDateTime: '2016-06-06 00:00:00'
excerpt: 'Co jsem četl nebo bych nejraději přečetl už dneska večer?'
postStatus: Published
authorID: 0
sectionID: 1
category: []
og_title: '9 knih pro druhou polovinu roku 2016'
og_description: 'Co jsem četl nebo bych nejraději přečetl už dneska večer?'
og_type: article
---

# 9 knih pro druhou polovinu roku 2016

Co jsem četl nebo bych nejraději přečetl už dneska večer? 

Užitečné čtivo jsem sepisoval už pro květnový [newsletter](/email).  Pro čtenáře blogu přidávám ještě dva kousky. Jedna kniha česká, pět od A Book Apart a tři od O’Reilly. 

**[1) Dobrý designér od Petra Staníčka](http://pixy.cz/kniha-dobrydesigner/).** Učebnice webového *designu* pro začátečníky i pokročilé. Jak jsem [psal v recenzi pro Lupu](http://www.lupa.cz/clanky/pixyho-ucebnice-muze-pomoci-vychovat-generaci-dobrych-webdesigneru/) – je trochu upovídanější, ale rozhodně doporučuji všem vývojářům nebo méně pokročilým designérům. 

**[2) Git for Humans](https://abookapart.com/products/git-for-humans).** Protože jestli pro někoho Git vymýšleli, pro lidi to určitě nebylo. ;)

**[3) Going Responsive](https://abookapart.com/products/going-responsive).**  Karen McGrane o tom, že responzivní design není jen o technické implementaci. Je potřeba změnit pracovní postupy a často i procesy v celé firmě.

**[4) Responsive Design: Patterns & Principles](https://abookapart.com/products/responsive-design-patterns-principles).** Knihu od Marcotteho už znáte, protože jsem na ni psal [recenzi](/blog/51-rwd-patterns-principles). A furt říkám: prosím kupte ji všem svým klientům.

**[5) Designed for Use](http://shop.oreilly.com/product/9781680501605.do).** Jedna z klasických učebnic návrhu uživatelských rozhraní právě vyšla ve druhém vydání. 

**[6) CSS Secrets](http://shop.oreilly.com/product/0636920031123.do).** Něco pro CSS praktiky. Lea Verou připravila sadu téměř padesáti ukázek řešených pomocí CSS3 vlastností.

**[7) Positions in CSS](http://shop.oreilly.com/product/0636920041719.do).** Díky CSS modulu Grid layout se časem změní způsob pozicování prvků na stránce. Chystaná kniha Erica Meyera v tom udělá pořádek.

**[8) Designing for Touch](https://abookapart.com/products/designing-for-touch).** Právě jsem přečetl. Zapomeňte na dogma desktop–tablet–smartphone. Prsty už dneska jezdíme po phabletem, hybridních zařízeních, velkých tabletech a dalších potvorách. Josh Clark tady sumíruje naše znalosti o tom jak zařízení používáme a co to znamená pro naši práci na uživatelských rozhraních.

**[9) Get Ready for CSS Grid Layout](https://abookapart.com/products/get-ready-for-css-grid-layout).** Flexbox máme pro layout komponent, Grid Layout přijde, aby zachránil naše celostránkové layouty. Připravte se. A pokud ještě neumíte Flexbox, jděte si hned [koupit můj ebook](/ebook). ;)

To nejlepší nakonec. Ebooky z končícího [nakladatelství FiveSimpleSteps](https://www.fivesimplesteps.com/blogs/news/115270533-some-of-our-books-live-on
) si někteří autoři vydávají sami znovu. Jsou tam ebooky o [CSS3 modulech pro layout](https://rachelandrew.co.uk/books/css3-layout-modules), [style guides](http://maban.co.uk/projects/front-end-style-guides/), [CSS animacích](http://cssanimationspocketguide.com/) a hodně, hodně dalších.  Jsou k dispozici za moc fajn cenu nebo prostě úplně zdarma. 

Bude vám to do Vánoc stačit? :-)

---

<p class="text-center margin-top-xl">
<small>Článek původně vyšel v pravidelném měsíčním newsletteru. Pokud jej chcete dostávat mezi prvními, zanechte nám prosím svůj email:</small>
</p>

<p class="text-center margin-top-xl margin-bottom-xl">
<a href="http://eepurl.com/D-SNv" class="button button-primary">Přihlásit k newsletteru</a>
</p>